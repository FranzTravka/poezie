Nezachvění - Franz Travka

Důvod - Franz neTravka (blízko relapsu - jako dycky)

Důvod činí účinek ještě mnohem větším.
Ovšem tajíme-li důvod, stává se svět mystickým, většinou to někde stejně nechtíc komunikujeme, a to jim umožňuje pátrat, zdánlivě nacházet, jít po určité stopě.
A přece se najdou snílkové, kteří přeslechnou, či možná schválně přeslechnou vše, a mávnou nad tím rukou.
Těm nezbývá než popřát hodně štěstí, nebo sebelásku, nebo co je to, proč žijí. Jejich důvod je jistě odlišný od veškeré naší vzájemnosti, která je přeci normou.
Slyšíte ta pádná slova, jedno po druhém, jako by padl balvan znovu a znovu, a to přesně před Vás? Jak by bylo možné to nevnímat?
Mluvíme takto složitě, leč precizně - řekl bych. Pokoušíme se popsat to nejvyšší, kde ono hledat. A kde ono hledat, než tam, kde první dlaň drží tu druhou, a jemně ji kroužením palce připravuje na veškeré příští dění.
***
A psát je jistě lhát. Kdo vůbec může poslouchat tu šmíru a radovat se u toho?
<Psát je lhát. Poslední dny jsou ostré. Jakoby dno bylo dále, než jsem si kdy myslel.
Co je povídka? Co je pointa? Co tě uspokojí?
Má ústrojí se chvějí a polehounku zápisem rozedřou tvou skulinku vědomí, co tam čeká, neuspokojená nikým méně než Kafkou, Dostojevským, Hemáčem, Simenonem a pár dalšíma týpkama s velkýma pérořízkama.
Jo, jo. Přelož si to, vím, že si chyby vyložíš jako záměr.>
***
Kamufláž - Franz Transka

Nejdůležitější je zvládnout kamufláž. Nic není důležitějšího, než kamufláž.
Dědí se to z otce a matky na syna či dceru? Někdy se taky zkazí dobrý třeba hoch z dobré rodiny. Opravdová černá ovce.
A vemte si ty dobré rodiny, rodiny s výbornými dětmi přes generace, bezproblémové rodiny. Zde není třeba tolik kamufláže.
Proto se posléze potkávají nejvíce tito lidé z dobrých rodin na obohacujících setkáních, kynou si, zdraví se, konverzují. A evidentně horší lidé se nepotkávají, protože KDO chce se potkávat s horšími lidmi?
Až lidé, kteří mají společnou nějakou takovou tu kamufláž konkrétněji, třeba že mají podobné trauma, ti se snad semtam mohou spřátelit.
Jinak je to tady dole bída.
***
Nepochopitelno - Franz Travkegaard

A setkali jsme se na našich poutích s podivnými lidmi, kteří na nás sice pomrkávali, ale ve chvíli, kdy jsme prohodili byť jen něco jen tak aby se neřeklo, uhnuli ihned pohledem a zachumlali se do svých svrchníků s tím, že zavrtěli hlavou, a dále byli už pouze výhradně jinde.
Jistě byli i další, kteří nás rovnou počastovali uštěpačnostmi, těm alespoň jsme nemuseli již dále věnovat pozornost.
A pak tu byli takoví ti napůl. Ostražitě odpovídali něčím v okruhu tématu, ovšem na otázku nikdy přímo.
A tak se našinec radeji otočí za dalším v davu, vždyť lidiček je tolik, téměř nekonečno.

Podivné bylo, že nás nikdy nevyzvali k vysvětlení. To bychom rádi podali, leč cesta zdála se okamžitě zatarasena, cesta tak evidentně se kroutíc. 
Možná v tom byla naše nadutost, nedostatek vcítění, či neupřímný úsměv.
Nežiješ ovšem sám ve vzduchoprázdnu. A přesto! Jako bychom oné nicotě přicházeli na chuť, to je rezignace zvyku setkávání, jímž je prostě nic.

Jenže to ještě nic právě není!
Máme tyto zkušenosti a právě nejen s těmi, které potkáváme pouze letmo.
Jak bych rád má drahá kupříkladu s tebou promluvil, a bylo by spousta témat, ovšem již dávno si ani nedovolím naznačit, že by to bylo.
Ty taktéž ke mě občas zvídavě zvedneš nosík, já ti pohladím tvář a vše je přeci v pořádku, jak jinak.
***
Dětičky
Děti jakoby hrály si jen na oko, úsekem nás vždy sledovaly a nedopustily, abychom poznali cokoli z toho, co si skutečně myslí.
Byly to určitě hodně vyspělé děti.
***
Status - Ferenzo Travsoň

Musel jsem mít tady v obci nějakou funkci, asi obecního čuráka, co jinýho, nic jinýho mě nenapadá.
Půjdu na stranu, včera jsme měli fazole.
Jo, hele zapálil jsem si,  takhle to bude lepší, když si stoupneš proti větru. Dík.
Kde jsem to skončil. Jo - moje funkce třeba v prvobytně pospolné. Jak jsem to mohl sakra přežít. Vidíš moji morálku. Fuj.
***
Kondička

Z toho málo, co opravdu špitla, byl potom několik týdnů skleslý a chodil ulicemi jako duše bez těla. Byla to již plná žena, vše na ní bylo zralé, jen to utrhnout. A on trhal, ale dle těch poznámek evidentně spíše průměrně, než že by to opravdu bylo ono.
Jaro mezitím zaplálo všude květy a byl ten nejkrutější měsíc, kdy milenci bezostyšně připomínají kolemjdoucím, že jejich sny jsou jenom sny, a u snů že také zůstane.
Ne že by se nesnažil ze všech sil.
Devětsil.
Možná kvůli té snaze byla jejich láska bezútěšná.
***
Možná ses jen trochu mýlil

¨Nevyprávěj mi, kecáš, a že seš fakt rovnej už vím, že nejseš.
Vidím ti to na očích a nemusíš mi vykládat příští a příští historku. Řekni mi jen toto: Proč nejsi rovný chlap?
Příčina mě nezajímá, co jak v dětství, že se ti stalo.
Osmnáct už ti bylo, ne?"

Namočil štětce a opřel se o protější zeď, jako se vždy díval na nový akvarel.
Věděl, že tenhle vztah bude fungovat.
***
Z toho vznikaj ty nádherné věci na nic - Franzova Francovka

-Jednou jsem už nevěděl co by a šel jsem kolem řeky pozorovat racky a klacky a kelímky a nebyl tam žádný znechucující kondom, na břehu nestál znechucený Hemingway, ne to se nestalo. Ale JAK se to nestalo, o tom mi vyprávěj.
A podívá se na mě, jako bych byl z pravěku.
"To jo," prohodím.
Tenhle aspekt je mi jasnej.
Ale ta bližší každému pekla?
***
Manipulace Féroš Travoš (inkuze drogově závislých)

"Máš být oporou, ne se flákat venku, zatímco tvůj synek usíná a tys mu nedal, poslouchej jak klidně oddychuje - nedal ty léky."
Mlčel a šel ven na pivo.
Ona to děcko tím svým vřískáním probudila, a on na to neměl už náladu.
Vrátil se hned po tom pivu a viděl je tam spinkat, děcko už objímalo maminku, a on se vevnitř ještě chvěl určitě láskou.
***
O tomhle drž hubu - Frank Traffa

Nikomu ani náznak. Omerta. Nauč se nepochybovat o své lži. "Lžu" si řekni.
Těm kteří umí lhát to je zbytečné vykládat.
Naivkům obelhávaným - těm, kteří nejen že neumí lhát, ale ani rozeznat lež - to tím tuplem může být jedno.
Ti ať vyznávají pravdu, nebo jinou výmluvu.
Já už vždy čekám na první lež jako na smilování. Pak teprve se mi rozzáří tvář, postoupím dopředu s rukou napřaženou a se zrakem pevně utkvěným v očích druhého se ženu k potřesu pravicí, říkám u toho: "Konečně, Příteli, konečně si rozumíme."
***
Historky z bordelu XXX7 - Franzin Trv

"Co když je to tak, že když si nedáme říct, že existuje odpor - můžeme být kde chceme?" spekuloval Holmes toho časného rána.
"Jo tohle mi asi nechtěla naznačit má dívka, když mi kladla na srdce, abych byl sám sebou."
"Co myslíš," otázal se Holmes.
"No ona moc neví, že jsem posledních 6 let ženský střídal co 14 dní."
***
Důvod proto za tohoto krátkého života vůbec číst prózu - Faraoh Travahoh II.

A pročpak ti není úplně dobře? Chlapečkovi, holčičce něco chybí? Co to je že to nedá pokoje?
Nechť se podívá na oblohu, na ty hieroglify mráčků. Vidíš v tom jenom zlé odporné věci?
Ale co, podívej, nevypadá tenhle mráček jako žlutá kachnička?
***
Noční dýchánek - J.R.R.Travka

Má láska odešla spát o blok dolů k sobě, povečeřeli jsme s mamá, a já si pak šel ilegálně zahulit, abych pak konejšil dlaní na čelo dítko, co mělo už pátý den grippe.
Jak Phillipe Noiret jsem se pak plížil do lednice a naložil si, a pak si šel přidat, a mezitím popíjel zbytek vína.

Seděli jsme předtím nad stejkem s bramborami, žvatlali jsme, a moje láska ukonejšila mého synka poté, co jsme si ani já, ani mamá nevěděli rady. Položila mu ruku na chvíli na čelo, a bylo.
Šla pak moje láska sama domů a já seřval jsem matku, jací jsme kokoti, sebral si náčiní na hulení a hulení a šel se zmazat, jak už jsem říkal, to hlavně proto, že jsem seřval matku.
Teď to tu drápu v děcáku, zatímco šmoula si mezitím přešel k babi do obyváku, tak já spím u něj v pokoji sám, a pouštím si video o tom, jak neztratit partnera, když je člověk kokot.
***
Hranice tvého - Freud Travka

Kde přesně vede, protože jestli ji neznám, pak veškeré mé naděje končí na tvých hrotech povytažených kamkoli si kdy vzpomeneš.
***
Jako byste to dělali pro mě - JF Kennetravka

Naštěstí si nepamatuju, že bych měl kdy koho rád, takže myslím neublíží, když promluvím.
A naštěstí nikdo neměl nikdy nikoho jiného rád, takže trauma od nás saním a saňákům nehrozí, to spíš nám hrozí relaps s někým obdobným.

Když vidím masky obličejů na nástupištích k rampám, starám se vždy o to rozeznat, kdo vlevo a kdo vpravo.
Neboj, jde o konvenční nádraží, nikoli o koncentráky.
I tak se té paralele nelze vyhnout.
***
Ještě si o mě tohle něco mysli - René Deckartotravka

Některé kousky chybí - skládačky.
Jsa na mince a na páčky,
na příkaz popojedu.

Někdy lépe mě zabít - bez masky
slzám rozplétám podvazky
nevěřím svému vhledu //eee

Nechej ji přitom. (4x)
..
***
Vitriol - Franz Trravka

Výhoda mlčících a naslouchajících je nekonečná. Zaujmi terapeutický postoj, jen se nenech oblbnout, když ti na to někdo naoko skočí.
I jinak lze mlčet. Zdánlivě něco říkat. A přitom naslouchat. A vést.
O to vedení tu asi jde.
Dokud nevzhlédneš náhle když
slavík za oknem zpívá.

To se pak i to kyselé vevnitř ba i rozechvívá.
***
Nevyřčený předpoklad aneb Samo sebou

Na čem nás taví, o čem explicité ani necekli? Ono to vpodstatě předpeklí každého vztahu. Minová pole mezi hranicemi, před hranicemi, za hranicemi.
Aktér nutně musí předpokládat hru kdo s koho.
Jinak než mlčeti či polomlčeti nelze. Zjistíš to po pár rozpadlých ruinách svých-oněch soubytí, dokonce v tom procesu poznáš jistou pravidelnost, vzor, vlastní linku, kterou rýsuješ v písku těch pláží, v povlečení tom propoceném, v dlaních těch vrásčitějších a vrásčitějších.
Nevyhnutelné zlo svobody chodí s knutou nad nebožátky vypsychovanými páry.

<+ Několik námětů z oblasti:
Kde přesně končí flirt, začne nevěra?
Co když on vedle, ona taky vedle.
Kolik příležitostí má růže.

A to jsme se problematiky jen dotkli.
Machevialisté nás dostanou. Ovinou nás závazky a protislužbami. ONI tím žijou - vyhrát.
Vyhrát právě že nad tím nejvíce blízkým.>
***
Kdo si mluví pro sebe ještě není blázen, až když si i odpovídá, odvezeme ho urychleně do léčebny.
***
Naučená bezmoc - Franz Trapka

Popisují, jak myši už ani nemačkají páčku, jak je jim to po tolika ranách proudem jedno.
Jsou tisíce vysvětlení. Důvodů vzdání. Stejně si tu jen vylévám srdce, řeknu ti, že rady "promluv si s profesionálem" mě akorát ještě víc rozbijou na cimpr campr.
S profesionálem. Je placený za to, že tě vyslechne. On totiž ten důvod, proč není nikdo jiný, kdo by tě vyslech, je současně odpovědí.
***
Odcházím do bezdomoví, říkával tatínek, nasazoval si bezdrátová sluchátka, zavíraje se v pracovně s pornem.
***
Umělecký záměr dotčeného Travky - ne Kafky, ne Kafka. Travka.

Představit společnosti postavu Franze Travky - ne Kafky, čímž vejít ve známost a zaplatit za to plnou cenu průniku do soukromí, přestože jde o pouhé intelektuální cvičení v oblasti svobody slova. Experiment.
Exkrement?
Nebuďme přísní hned na začátku.

UPDATE 2024: Cílem je, jak už nyní víme, smířit veřejnost se sprostými slovy i se sprostotou. Zachránit ty Only-Fans chudinky (btw.)
***
Ohromné množství všech možných přátel

Vracíme-li se občas vzpomínkou ke spoustě těch lidí, které již nemilujeme, vytane nám na mysli náš vlastní obraz, jak s nimi naposled ještě hovoříme, nebo jiná z chvil, které byly třeba triviální, třeba zlé?
Ne - říkáme si, to přeci byli tak skvělí lidé; i já jsem skvělý v tom, že myslím na ně pouze ve výborném světle. A chtěli bychom jim zavolat, promluvit si s nimi. Tady se na okamžik zastavíme, a prstem na sebe uděláme takové to Ty-Ty. Víme co bylo za tím, že se balamutíme právě od té doby, kdy jsme je odstřihli od sebe, abychom nemysleli na vlastní vinu, která je často větší než poloviční.
A tak si hrajeme s pramenem vlasů, zatímco kafe stydne, zastydíme se také, ale svlažíme si hrdlo, a ejhle - u vedlejšího stolu jistě sedí někdo podobný jako tehdy, akorát jen nemá nad hlavou ten škraloup zla, který zatím nevidíme.
Ještě jej neznáme, nebudeme se vracet, to by bylo špatně, oslovíme toho člověka a chvíli se usmíváme, jeho pohled a gesta nám vlévají život do žil, ten život, o který jsme přicházeli s těmi ostatními, dokud jsme zase nezjistili pravdu.
***
Stal jsem se nečlověkem

Stal jsem se nečlověkem. Neměl jsem žádné rysy, byl jsem neviditelný pro duše druhých. Přejímali z mých dlaní zboží, pomoc i usměrnění, ale nevnímali mě.
Procházel jsem sály a chodbami, ulicí, uličkou v tramvaji. A zůstával jsem neviděn, jen v automatických reakcích někdo zvedl hlavu, zvedl zrak, aby jej zas bezodkladně sklopil.
Stal jsem se jím už dávno - oním nečlověkem.
Býval jsem zlatovlasý chlapec, ale kštice mi ztmavla a mám již fousy, teda takový fousek pod nosem.
A šoupu nohama, co bych nešoupal - v uličce mezi sedadly je tolik místa.
A lidé vystoupí, já s nimi, půjdu třeba přes most. A ustupují mi, zvedají deštníky ohleduplně nad ten můj. To jo, to vše ano, to se děje, že se někdo mimoděk nakloní, ale hned zas má normální neutrální výraz, nevšimne si mého znaménka nad rtem.
Je tomu tak samozřejmě každý den, již dlouho. A netáhne se to jen se mnou.
Všiml jsem si, že je to reakce všeobecná, ani já se jí nevyhnu, a pouze drobně přivírám víčka, zužuji hledí svého zorného pole, když je někdo blízko, či vrazí-li do mě loktem.
To je reakce. Zcela přirozená, řekl bych. Reakce se pak rozpouští do výrazu neutrality, je to vlastně zcela pochopitelný obranný mechanismus.
Tolik lidí stejně nelze poznat a naše nátura vede nás přirozeně k přehlížení, kterému nyní tedy již rozumím, a nemusím se tím již nikdy více zabývat.
***
Soucity - Franz Terezička Svatá Kravka

Právě, že nechceš, tak proto ti vypadnou slzy z očí, oslepí tě, můžeš si mumlat kdoví co, ale ty slzy zarazí druhého, pochybovačně k nám natáhne ruku, aby ji hned zase stáhnul, protože od čeho je tu on, ona.
Aby nás konejšil jako citlivá bytost a nechal se posléze vmanévrovat do úzkých, kde mu nezbývá než pomáhat a pomáhat a pomáhat?
To tedy ne, na nás si nepřijdou, i když jsme ti nejhodnější lidé, které kdy kdo znal, zas takoví jelimánci, to rozhodně nejsme.
***
Institut tety (Franz Travka)

Institut tety, nebo jak by to psal jazykovědec: Institut "tety" - nás opravňuje k hrdosti.
Byli jsme to my, kdo to zavedli (ho - institut) a rozvíjeli.
Rozvíjeli. Pro bezdětné a/či tupé: Rozvíjeli za cenu značných obětí.
A děti teď přicházej do let. A vědí, že nějaká další teta. "Teta" - může stát pětilitro, může to být taková malá investice, mamce tam ve střídavce, se to Matýsku nemusí úplně říkat.

Láska k dětem ještě úplně nedozrála do výlučné, nebo jak tomu mám rozumět?
Tak asi jsou tací, co si nedovolí dětem vůbec nikoho představovat, ale kdo má to vše proč žijeme před maličkým pořád skrývat.
Je to teta co je neteta, smiř se s tím, človíčku, bude tě hladit a nosit čokolády jako ty jiné.
***
Sebestěry Franze Travky

No tak nám to říkáš, a co my jako s tím.
My ti na to kašlem.
Tak je to trochu umělecky extrémní. Neříkáme dobré.
Dost dobré?
Co je dost dobré pro Franze Travku?

Obchází další stůl a žebrá o další pětník od zhnusené veřejnosti za svůj pamflet.
A merč, má všecko v batůžku. To je, oč mu v posledku jde. Prodej merče, přiživit se na tom literárním kolosu, co vypadá jako chasidský vampír.
***
Hrnce pana Franze

Pak už neměli vůbec peníze, ale on začal prodávat na akcích stařečkům hrnce.
Bolelo je z toho často srdce, ale už se s tím nedalo nic moc dělat, jak prostě nebyly prachy. 
Rád předstíral, že je nad věcí, a že tímhle konečně smazal zbytky naivity, a že je konečně dospělej.
A jí to docela prospívalo.
Ona potřebovala být dominována, nebo jak lze korektněji říci “ve vleku”.
Bezradností v bezbrannosti údělu, společného hoře.
A on potom dozrál k odchodu.
Bože to je zase lovestory.
***
Klíčák

Pár let tehdy pracoval jako obchodní zástupce.
Ona mu podle titulu key account říkala Klíčák.
On jí posléze v duchu říkal trochu kratším jménem.
***
Znovu v Ústavu estetiky

Jsem tam minule potkal vedoucího katedry, kterému museli namluvit, že je mnohem, ale mnohem lepší malíř, než je. Museli mu to namluvit, neboť byl jinak v úplné depresi a zabíjel se co půl roku.

Jeho tvorba je fakt špatná. Je to jako nezajímavý, je to vyblitý hnus. Nic.
A přitom měl tucha, že se tím spolufakultníci baví, jako že ho žerou, když je k tomu k sobě pozval tolikrát na spoustu večeří plných výstav.

Naštěstí chodil k tomu ještě k psychologovi.
Nyní již aspoň jemně tušil, že je možná opravdu nešikovný se štětcem, nemotorný v dynamice tahu a nepříliš chytrý v konceptech.
Udělal dycky takový posunek, prostě si to sám nedovedl přiznat, a možná ani představit.
To znamená, že to věděl.
A žil s tím jako každý s něčím podobným žije.
Furt jenom čistil štětce, rovnal barvičky, poté když uvařil.
Dostal z toho navíc tvůrčí blok.
Nebylo lze, aby zůstal na fakultě, aby pojmul nějakou práci. On je prosím Van Gogh, pan Umělec.
Neměl pak samo ani vindru.

A nikdo ho nikdy nevzal kolem ramen a nevysvětlil mu v ústraní, že bude lepší invalidní důchod.
"Hele - je to OVER, nefunguje to. Nevydávej tu monografii, nedělej tu výstavu."
Dělal akorát ostudu a to, že to přiznával, ho nijak neospravedlňuje. Absurdita neopravňuje. Umění neopravňuje. Taky.

A co když jsme jej jen všichni nepochopili?
Tím se zabýval za bezesných tužkou proškrábaných nocí.
Dneska je naštěstí už dávno v jiném typu Ústavu.

Stará se tam o záhony.
***
Žil potom na sídláku na Černém mostě s partičkou železničářů - nadšenců do trakce a železničního spodku.
Onehdá tudy šel a podivoval se využití hnusu v architektuře.

Pískal si, nebo spíš pobzukoval:
"TakakaTakaka.... I can hear a train a comin'."
***
Nechápal jsem ani ten modrý stín kolem očí, který měla, ani pohledy, kterými mě vábila.
Kdy se mi něco takového stalo naposled?
Feťačka?
Chce se mi věřit, že vzájemnost je tak vzácná, že v tom musí být osud, když už se něco takového děje. Asi se ze mě stala stará ubrečená kráva. Jdu si vyhledat dnešní horoskop.
Jo normálně jsem tu možnost se seznámit sám se sebou prokecal, zvednu ksicht - a ona je pryč.
***
Tohle bys rád sám o sobě vyprávěl.
To je hlína, ta sebestřednost.
Takhle to dopadá.
To jsme sami sebe ještě pořád nepustili ze zřetele? V kolika?
Mlč už.
***
Zase koukám na Neil DeGrasse a na toho s microtubels

Jediné existující vědomí je vědomí vedle další spousty vědomí druhých tvorů.
Je zákon zachování hmoty, E=mcc, proč sakra vědomí nemá taky zákon zachování.
Ale ne, oni to neuznají za argument.
A furt ti budou mlet: Celý vesmír je v tom, v tvý hlavě, je tu ta <i>možnost</i>, že to je JEN simulace. Jako by to pak garantovalo věčnost.
Jak může být něco JEN simulace, to přece předpokládá aparatus skutečné_reality?
Co z toho jako plyne, že si mám sám sebe považovat, jaké mám štěstí, že BDÍM?
Už nyní jsem mátožně pominutý mimo realitu. Třebas předstíráním fiktivního Travky.

Dyk to stejně je polopravda - s tím pohlcením vesmíru v příběhu vědomí.
Zase jsem na něco čuměl.
Byli bychom tady bez sebe?
Jsme tady bez sebe kde?
Měl bych si ty youtuby zakázat.
***
Není to tak, že sedíš doma, vytváříš ten Národní kulturní poklad, a vlastně se ti jen stýská po lidech venku, takže to stejně není upřímné, a je to póza.
Celý ten Penny Lane sentiment je lež, která je na první pohled smrdět.
***
I jiní jali se obdivovat.
A obdivovali natolik důmyslně, že zcela zblbli toho tvora, chudáčka malého, který si v tom našel vskutku zalíbení, a nyní jim zobá.
Stačí zašvitořit.
Vyse.e umělecké dílo.
***
Mně, který teď má možná metr deset, jak se zatloukám pěstičkama, které buchy buch buší do mé hloupé šišaté hlavy. Max metr patnáct. Vtlučený do prken.

Tak mně, mně tu budeš něco žvatlat.
Mně tu budeš něco vyprávět o utlačovaných menšinách.
***
Vždycky, když nepíšu, tak vlastně nemám krizi. Aha.
***
Franzova sebekritika - ambivalence (Ta změna osoby je tam schválně, protože se mi to nechce přepisovat)

Grafoman se ve svém pozdějším věku vlastně strašně bál slávy. 
Nepřišlo to hned. Na začátku samozřejmě egoisticky lascivně prahnul po úspěchu, potlesku.
Nepřišlo nic, nebojte se.
Postupně se u něj střídala období plodnosti, neúspěchu a období silné datové stopy s obdobími racia.
Kritičnost, evidentní nedokonalost díla jej hnala do rohu. Do rohů. Byl to rohovník.
A zase naděje.
A extrémnější výplody.
A zase beznaděj.
A ještě extrémnější jazyk.
A stud.
A odtud ambivalence.
Nenávidím to co miluji tak dělat.
Všechna rizika zveřejnění těch obscénních textů.
No zatím mě nikdo neRaždí.
Nestojím jim za to.
Beznaděj.
Naděje, že někdo by se ozval.
Že by nějaký člověk?
***
Později toho roku o naději

Bytí mimo odměnu a trest, bytí mimo naději je též způsob?
Ptám se, protože, když pěstuji nenaději jako neupínání se, co mě na mém postoji překvapilo,
že mě pak mnozí známí považují za pragmatika a nikoli zdrcujícího zdrclýho skeptika.

Takže metodika sebepřevýchovy se snaží o znecitlivění v tomto směru:
Děláš věci pro ten pocit dělání. Tím jsi. Těmi chvílemi.
Nikoli, že jednou vyklene se duha. Tím se nezabýváš.

Takhle to štěstí z toho cejtit jako cíl. Hm.
Nechci ti to kazit. Jsi snaživý chlapeček.
***
Někteří často ztráceli soudnost. Jejich sousedé za odpoledních grilů povídali si o tom, a kývali jejich směrem hlavou a také směrem k Ústavu duševního zdraví.
Nebyl by to tu v ulici první případ.
Začíná to samomluvama, hláškama mimo kontext, možná i nějakým tím kotoulem na asfaltu před sousedovic Toníkem, který z toho ve 3 letech teda nemá rozum.
A pak seš v autobuse ráno a neumíš zastavit svou samomluvovou výmluvnoast a lidé právě zjistili, že bude lepšejší si odsednout.

Ti, kteří se takto uondají sebestředností, jsou posléze odejiti do sanatorií a onoho NÚDZ, ne aby si zafetovali psychadelika, jak kdysi chtěli, ale protože nikdy nikoho neznali, tak k nim neměli přístup.
To ne že bychom nebyli inkluzivní.
Děje se tak samovolně, bez nějakého nucení. Vítají každého.
Když se přesto povede, je to jen na čas.
Většinou přestanou brát prášky a chlastaj, protože s tím póvlem se fakt nedá žít, a tak to opisuje kruh.
***
Zneužívání drog - názor Franze Travky
Drogy jsou jaké jsou. Dobré, šptné. Jsou. Závislosti jsou taky.

Může být, že zvládneme psychadelika pouze používat a nikoli zneužívat? Propaguji mikrodávkování THC. To znamená ZMENŠIT dávkování, vypěstovávat specifickou toleranci.
Určitě to mám medicínsky blbě, ale tolerance je pro mě množstvíčko, které vyvolá náladu, v které je radno se zapíkat. Třeba nad klavírem, či básní. Ó, jak jsem já to vznešený, jak jsem si to tu fetování obhájil. Jo jsou 2 úrovně HIGH. Zůstaneme u té menší:

PSYCHADELICKÉ.
Prožívání košíku možných slasti z toho popisu problému vynechávám, protože slušní lidé mají mít možnost tvrdit, že jde jen o lék, to přece nejde se každý den sjíždět a cítit se dobře furt.
Haberman teď straší snižováním "laťky úrovně vjemů a citlivosti", neumím to líp přeložit. Jde o serotonin, něco co souvisí s útlumem, sníženým prožíváním, negativním pociťování nedostatku vzruchů.
Nemáme prej dělat Juchů.
Nevím. Bývá mi dobře celé měsíce v kuse. Prožívám více jako 3D. Spojuje to, je to naučeno spojovat to podstatné.
A sex na tom, samozřejmě. (Viz Záblesky paměti, kapitola kdy to bylo T.Learymu představeno.)
***
Žil byl jeden nemuzik

Žil byl jeden ožrala, nebyl to muzikant, a říkali mu MINIKAN a strašně každému lhal. Bájil. Vybájil si milion věcí.
Poslyšte, co navykládal nám:
"Kámo, táta má doma takový Marshally, takový Voxe."
A u stolu se všichni smáli, tak radostně jak jen může být po 3 12kách Radegast v hospodě u Mokroša někde mám pocit v Životicích, když ti je 16.
"Chceš si sednout blíž", povídám.
"Jo, poslechni si MINIKANa, pobízel mě baskytarista po levici.
Poslouchám, ten člověk strašně nadšeně vykládá.
"Užij si to, užij si to jak můžeš. Zeptej se ho třeba nato, že jeho táta převážel Kabáty na koncerty."
"Jo, Bobe, to máš úplnou pravdu, převážel Kabáty na koncerty," ozval se MINIKAN, a mě i po třech dvanáctkách v těch 16ti, kdy to stačilo, abych byl ožralej jak dobytek, svítalo.
Svítalo. Mi.
Jenže nejsladší bylo v té možnosti zůstat.
Měl jsem oranžovou Teslu a nebylo to auto.
Měl jsem Strat II a nebyl to Fender. Jolana.

Mohlo se to stát tak v roce 1994. Spíš 3.
***
Co ta kytka dává Franzi Travkovi

Sedím v pokoji za zataženými záclonami a poslouchám hlasy dětí venku. Je mi současně dobře i lehounce zle; jako vždy, když si 2x za den vícenež potáhnu z dýmky.
Pocit viny pěstovaný k této příležitosti se pro tentokrát daří zahnat emoční fintou nazvanou PROSTÉ UVĚDOMĚNÍ: sveďme to na paranoiu.
To si člověk připomene souvislost s THC. Aha - nemusím se tak cítit, žejo, když to není ze mě. Budu si toho nevšímat. A je to. Paranoia? Protožes požils. Svedeš to na drogu a na onu paranoiu a vymaníš se (není to z mé hlavy, funguje to, fakt).
A už to jede. Další návaly. Jsou lidi, co na tom spí, já teda jedu. Mám mírně rozostřenou osobnost, jsem jaksi dojatelnější. Šrotuju na 123,4% - prožívám hlouběji a celostněji. Mám pocit spojení se sebou, je to dobře tělesné.
Připomněl se mi strejda a smrad jeho cigaret. Jak krásné hovory s ním to ale byly. 
Zpět k prožitku, to byl zase záchvěv paranoi, ta souvislost s kouřením tabáku. Cigára, to je úplně jiný svět.
Přichází další nápory na smysly, citovost i smyslnost. Dle reflexů, které jsem za ta léta vybudoval. Budovaná tolerance.
Prožitek jde po fraktálu, drobnokresbě pocitů hlouběji pod kuži. Výrazněji vnímám.
Tonikum těla - napětí a uvolnění mě vede k dechu, prožitek tohoto omezeného pohybu bez ostatního uvědomování si skutečnosti, jak jde do pozadí, myšlenky se vrátí a já se sobě v duchu ušklíbnu.
Jak říká šmoula hulák Franz Travka:
"Tráva je poctivá entita. Dá ti přesně, co slíbí."
***
Možnosti sebelítosti

Něco v tom musí být, musí to být nějak ok, není-liž?
Navždy se citečky-bolístky vznášejí znovu a znovu poryvy větru nad planinou. A ten sladkobol, kolikrát je rafinovaný, destilovaný, znovu vmíchaný do směsi a líbezně si to krouží v tom prachu pod těmi bolístkami a mezi těmi citečky.
Jaktože tohle neuvadá a sebepitomost naskočí automaticky každé ráno v plné zbroji a formě a porazí mě?
I uvadá to. Aniž si všimneš. Jak si všimnout proměny, když planina a vítr jsou tu pořád, pořád se připomínají poryvy, pořád tě vyrušují.
Leč je to současně hrozná nuda.
A nudí tě to evidentně už od pradávna, až už to prožíváš bez vědomé reflexe. Chodíš jako bezhlavý, princip je tento:

Bolí to? Tak se tomu vyhni, zaplaš to něčím, pokruť to dovnitř. Tímto se tomu vyhneš. Pak se stalo zvykem vyhýbat se, vytěsnit, přetřít to nátěrem něčeho dalšího, co hned hop hop vnikne do hlavy a zastře nechťěné/nepříjemné.
Jak fraktál složitá je ta překrývka citu!
A není dobře, jak jsem sám sebe přechcal v mnoha ohledech. A v jiných zase jo. Je v tom možné se čas od času narovnat, ale ne, dáme si další pivo, protože sladké je žít. A tak podobně. Úhyby.

A nech být - ambice jsou tím větrem, prděním do vody, které lépe zignorovat. Jo tohleš zvládáš líp a líp. Jen tak si sedíš a hloupneš filtry, které vše mění na přijatelnou netečnost, tak drahou každému srdci.
Krajiny sebelítosti vedle zahrad sadomasochismu.
Prostě bydlíme v Praze a chodíme na procházky s intelektuální elitou.
Strašnej mi to úděl.
***
Hemingwayův ledovec, o čem to je?
Metoda psaní, kdy si všímám situace a převedu ji do slov tak, abych vystihl dynamiku vnějšího, která kryje zajímavý vývoj vevnitř.
Nechám působit pouze to odkryté, veřejné, projektuji prožitek špičky ledovce pod hladinou jaksi podvědomě, náznakem, spíše ne-náznakem. 
Apelem na zkušenost čtenáře (kontext? kontext!), nebo třeba dalším dějem prozradím, co je skryto pod hladinou jen do té přesně nadávkované míry.
Právěže NEVEDU čtenáře za ruku explicité, ale podvodem vpozadí. Realismus situace je dán nedovysvětlováním.

A toto kombinuji s absurditou. Absurditu používám jako linku táhnoucí se dílkem jako Jelinekové sebeponižování (taktéž často paroduji, přivlastňuji si), snižování motivů i povah hlavních postav odkrývám nuznou úroveň intelektu. Jako Bernhard to své kafokafkoesque prorostlé do všeho vůkol, ale já ne vůkol, já si zase jako Kafka vystačím sám.
Být nejhustější spisovatel je jasně narcismus.
Dost už dneska sakra.
***
Komáři

Měl tinitus a jak bylo v červnu teplo, tak lidi bolely zuby, ale jeho ne, jemu se měnily ty frekvence hvízdání v uších.
Měl pocit, že ho pronásledují neviditelní komáři.
Bylo to k zbláznění.
Mnohokrát se takhle navečer sám profackoval.

Neposlouchejte binaurály, volové, ničí to takhle sluch.
***
Citová zatmění vědomí

Afázie?
A sakra. Od dětství.
Jo tak proto si s tebou nechtěj hrát.
***
Musí snášet moji lásku - Franz Travka ne Kafka

Již za chvíli ze mě bude stříkat otcovská láska, teď ještě nemusím předstírat integrovaného člena společnosti.
Rozumného tvora. Emočně zralého tvora.
Coolsexuální bytost.
Za chvíli pišišvor.
No jo. Úplně začínám laktat.
***
Čingischán (Travka moc kouká na japonskou TV)

Poručil: "Zatlučte kolíky do země. Přivažte k nim Perskou princeznu nahou.
Potřete ji medem podpaží a dole. A pusťte na ni 5 podsvinčátek."
***
Pan domácí si nikdy moc neužil

"Jste tady jako nějaké krysy v akvárku, plavete v tom svým slimáčím slizu a przníte se jako prasnice u kanců."
Ale už víme proč on tak mudruje a mrmlá.
Protože on si skoro nikdy nezapíchá.
Bydlí v tom samém komplexu, ale dole v přízemí a počítá nám každou návštěvu.

Trochu jsem s ním udělala bártr. Rukou.
Od té doby se zdá obecně milejší.

By Franz Travka 2022.
