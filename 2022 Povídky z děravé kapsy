Franz Travka ne Kafka - Povídky z děravé kapsy

Neměl bych o tom hovořit

Neměl bych o tom hovořit. Když však odcházela, její krk byl delší tím stínem, a pomalu už i právě zasetou vzpomínkou.
Je vždy ošidné mluvit o svém a nechat se strhnout k indiskreci.
Jak to ti lidé dělají, že sami se sebou mohou vyjít, když já nemohu ani z pokoje, abych něco nevhodného neutrousil.

Zrovna třeba zametáš, nebo poklízíš v kuchyni. Já raději usednu k čaji a budu ho pít, dokud je horký, jak to mám rád. A smála by ses tomu. Vidíš mě na lenošce, a hrnek s čajem jako
symboly, ne jako klid a domáckou pohodu, jak to vnímám já.

Vždyť onen malý život chápu jako vítězství a ty jako prohru, to nás rozděluje.
A já myslím na tebe pouze v situacích, které jsou pro mě krásně a pro tebe otravné a nanejvýš tak nudné, že nestojí za zmínku.
***
Nemožnosti - Franz Jízlivka

Příště, až u mě budeš zase brečet, bude mi naopak blaze. Budu mít projednou důkaz, že jiní mohou cítit alespoň něco k sobě, když už ne ke mě.
Ve Vídni žil před časem muž, který měl podobný účinek, jako snad chci já mít. Dnes je to už jen jedna žena, trochu stará a trhlá a komunistka, nebo co. V Praze byli také dva takoví, ale to už je dávno, a pak
ještě mnohem víc dávno, a tento nejstarší je z nich to mý vzoro-ego.
Jenže on neměl v sobě ještě dost té vídeňské poťouchlosti.
Možná kdybychom jeho díla četli nahlas v kruhu přátel, by ta poťouchlost vylezla nad tu veledepku.

Co nadělám. Jako bych musel třímat v pravici bidlo s ostnem. Soused pak udiveně vzhlédne, bodnu-li jej opětovně, a on ví, že už to tedy není náhoda, nebo něco, co lze přejít v
souladu se slušností, za níž se skrývá měkkost charakteru.
A ožene se, vytkne mi to, a já se budu smát, vystavovat mu krk ke škrcení a hruď pro úder pěsti a zpět se vůbec nebudu bránit. Jak bych se mohl bránit, když přitom jak odhaluji styl obrany. a to nechci odhalit. Mohl bych totiž prohrát už jednou provždy. A to se mi nevím jestli chce.
***
Se stane - FranzTravkaSane

Měli jemný způsob, jak se domlouvat. Alespoň toto si myslela, než jednou procitla z toho snu, a pak už se vrátit snad ani nešlo.
Ten den se otočila po chvíli ticha od knihy k němu, a on zmáčkl sluchátko, co měl v uchu, ale něco selhalo, a namísto PAUSE, které si myslela, že vždy mačká, když spolu začnou hovořit zjistila, že předtím vždy mačkal PLAY.
***
Před Čarodejnicema

Rozloučili se, a to moc hezky. Tak se ještě prošel. Zastavoval se u květin, a díval se na tu mnohde už dekadenci.
Když přišel domů, skoro spal. Odpustil si všechna vyrušení, zaklapl víka a mírumilovně usnul.
Další den bude další nádhera.
Vstal a přečetl si, “že nejsme první generace, kde v takovém počtu vnímáme vztahy hlavně jako zátěž.”
Dělal si kafe a přemýšlel, jestli je ještě romantik.
***
Atentát

Pyl na mě spáchal atentát.
Normálně jsem seděl na židli u stolu a vidím v tom dubnovém slunci, jak ke mě míří chuchvalec pylu topolů.
Ten bílý smotek jel ke mě rychleji a rychleji, byl blíž a blíž.
Pak ještě zrychlil a co - vletěl mi normálně do nosní dírky. A to jsem zrovna vydechával.
No jednou jsem měl pocit, že mě pronásledovaly mouchy, když jsem šel lesem.
Něco takového se mi děje často, tohlecto.
***
Varování Franze Transky

Varování: Následující věc obsahuje podprahová sdělení a psychologický nátlak. Ty, kteří se rozhodnou nyní přesto dále pokračovat upozorňuji. Upozorňuji na možné stálé psychické
ovlivnění chování a postojů. Na jisté, stoprocentně jisté ovlivnění psychiky, použitím metody uvolnění a tenze a poslušným, poslušným dýcháním a přijetím role.

Chtěl jsem vždy říct, tati, slint, že jsem tě obdivoval, slint, obdivuju a není nad tebe, tati, slint.
To, jak se staráš, slint, je nejvíc. Je to, slint, jako by se o mě starala maminka, slint. Tati, já ti chci poděkovat, a říct ti tak, jak se to posunulo v mém srdci od té doby, kdy jsme ji odstřelili.
***
Odmítání

Mohl bys mi pak vysvětlit, co dělám špatně, příteli? Vždyť známe se dlouho, a naštěstí nám na druhém zas tak nezáleží, domnívám-li se správně, takže by šlo si i cos upřímného říct.
Mohl bys mi aspoň naznačit to zlé ve mě, to odpuzující, jak nutká ostatní mávnout či spíše zahrozit mi rukou. Víš, já ani to nevím jistě, jestli to dělají v podobných případech vždy, nebo proč se to děje.
Seděl jsem například jednou večer na lavičce blízko promenády a hrál jen tak do větru na foukací harmoniku. Neměl jsem před sebou ani klobouk ani misku, a přesto ostatní hleděli, aby se ani nezastavili, ani koutkem oka nespočinuli.
Což o to, já myslím, že se nikdo ani zdálky nezaposlouchal, a to přeci myslím, že hraji dobře.
Bylo to, jakoby oči měly i na uších víčka, a každý je zaklapl jaksi automaticky.
Na svých uších nic takového nepozoruji. Jak prosím mohu poznat lidi, když se nevnímáme?
Oči, jak vím, víčka mají, tomu rozumím, také pohledem lze uhnout, to znám, to se všem děje zcela běžně.
Proč, proč to tak je, proč to tak je?

Ba právě proto vzal jsem na procházku harmoniku, a právě proto jsem hrál, a to nejen tklivě či vesele, ale chvíli tak a chvíli zase onak.
***
Abychom udeřili na emoce. Tam v nitru musí cosi být. Za tím. Tu strukturu si podáme. Budeme blízko, téměř až se otřem o jádro pudla.
Zcela jistě se děláme chytrými, frajeříme.
Děláme se chytřejšími sami před sebou?
Oh.
No - musíme cvičit.
Je to o tom se zmocňovat jádra. Třeba významu písmenek. Zmocníš se významu. Hurá do vyššího levelu.
Prr.
Někde tam, kde zrovna napil jsem se,
tam nelze nic zachytit.
Tak jaktak smějeme se tomu.
***
Lásko, prosím nevracej se ke mě,
půjdu raději k domině, k tamté svojej běhně.
***
Na pomezí zapomnění přichází i odchází tolik myšlenek samo. Jde o paradoxní jev. Zadržet záchvěv mysli. Jak sakra to udělat? A neuteče nám zase něco?
***
Jsa chudý, líný a ne zas tak inteligentní člověk, jistě ti mám hodně co říci
A vezmeš si to za své, a poučíš se.
Tak určitě.
***
Jakože
Im memoriam mrtvého přátelství s Michalem Vašků

Jak může existovat někdo, kdo nás nenásleduje?
Nad Šancema, nad přehradou sjíždíme v lehkém poprašku sněhu, můj táta za volantem svého Fordu, a já čumím na přehradu.
V Karviné jsem nazítří nechca potkal svého pronajímatele chatičky v Javorníkách, kde jsem půl roku zbytečně dělal buddhismus.
Šli jsme do bazénu s mámou a necítil jsem se nijak na výši, když jsem ho tam potkal, toho pronajímatele, když jsme se před pár dňama pohádali o prachy za pronájem.

Většinu věcí dělám jakože.
Takový syndrom přinesený ze Severu.
Onu myš, kterou jsem pustil do jeho baráku, a co mě srala, tak ta se se mnou chuděra neuměla rozloučit a skočila mi do sbaleného baťohu, a máma ji potom vyprala v pračce a tu pračku jsme museli vyhodit, a mi bylo smutno.
To bylo v časech, kdy jsem neznal ani jednu kapelu z Karviné. Dneska vím, že asi Kontrola, ale vlastně je taky neposlouchám.
Peřího poslouchám, to taky díky Tobě. Odry. Já vím. Odry.
***
Zbytek buddhismu

Máš raději přítomnost
nebo smrt.
Mělo by ti to být jedno.
Jak jedno. Jako pocit? Kolem toho se točí vesmír?
Nenech se vysmát.
Kašlat na to a nechat se kdovíčím táhnout.
***
Kým vším - ani chvíli volnou,
koho to všeho musíš hrát
a ovládat poryvy mysli
jako bys osiku dvěma dlaněma uklidnil ve větru.

A tíhy mě berou,
kloktáš whisky se šodó.
Vzdám tady tu osiku, a taky si půjdu lehnout.
***
Neelegantní

Nenávidím meditaci.
Nenávidím nemeditaci.
Obojí mi nejde.
Soustředění pouze na dech,
zmizení i téhle berle,
a jen tak sedět ladem.

Místo toho, toužení, kam to zase jdem´?
***
Historky z bordelu XXX

Šla pouze a jedině po velmi intenzivních NOVÁTORSKÝCH sprosťárnách.
Střídala to, a jednu dobu se zdálo, že je sama Erós, nebo jak se zove ten bůh řecký.
Ale zůstalo jí hledání brutální nové sprosťárny, snaha i tamto zažít, i tamto další, a další.
I když už byla bezzubá a s ohromnými problémy se střevy a prolapsem a tak.

Moc rádi jsme ji navštěvovali a nedělali si z ní srandu.
***
Franz Travka - Historky z bordelu XXXI

Přišli z klubu k ní do loftu a po druhém mrdání On, že už toho chce nechat.
Omlátila mu penis v koksu, noc přešla do rána a dopoledne, a on pak pár dní chodil a stěžoval si, že co se podívá na ženskou, tak nejen že dostává erekci, ale začíná u toho slintat.
***
Verbalizuju.
Do sebe se zuju.
See you, baby, see you.
***Větévka 
Zase někomu lezu do zadku - Franz Travka

Pořád fetuješ, kriple.
Kripluješ svůj skvělej mozek.
Mým oblíbeným spisovatelem je pan JXD.
Knížka Marihuana.
Toto je inzerát o mém obdivu k jeho odvaze
systematicky si zničit mysl.
***
Pokusil jsem se?

Nebuď směšnej.
***
Paradox

Pouze budu-li uvažovat určitým způsobem, bude to správně.
Budou-li mé úvahy vést k výsledkům, pak to je správně.
Budou-li mé úvahy jiné, kdo ví!
Ještě tak, abych plynul bezešvě v dokonalém.
Uhni mi,
musím se mrknout do zrcadla,
kolik vrásek mi zbývá vyhladit v tom zbylém čase.
***
Hřích

Zase to byla ta jediná věc, která vadila vždy a všem. Zastesklo se mu, vzpomněl si na milé své minulé prohry v oné oblasti, bolavý záchvěv přešel v sebelítost, tu však po chvíli zmačkal jako papír a hodil za hlavu, alespoň do té míry, do které to vytěsnit zvládal.
Zase to samé, i když cesta k tomu byla jiná, jednoznačné ultimátum ho tlačilo tam, kam všechny podmínky a zákazy předtím.

Okamžitě přepnul do módu pevnosti a cítil, jak nad sebou zavírá víko, stahuje se do podzemí.
Krom toho si omluvil vše budoucí zlé, které z toho plynulo, a v tom bylo semínko úlevy, ta poznaná nutnost svobody zrozené diktátem zákazu.
Přemýšlel o tom jako o hříchu, i když se tomu smál a věděl dost dobře, že to žádný hřích není.
Nevědomost druhého je arogancí, arogance je konec upřímnosti.

I když - nebudeme si nalhávat, jak jsme tady mezi sebou - úvahy o stavu vztahu jsou jako vítr, meluzína, která se ne a ne vymanit z komína, kde hlučí, ohlušuje sebe sama, a točí se v kruhu.
Vnímal v tom nesouladu všechny nesoulady budoucí, všechny souboje na ostří, kterých bude přibývat, protože jak jednou sejdou cestou viny a trestu, cukru a biče, není již možnost vrátit se zpět a hledět do očí i s něčím jiným než s nutným očekáváním hořkosti.
Ale to také znal, znali a obejmuli se, karty se rozdaly jako vždy a byla v tom vlastně úleva. Zase ten samý smrádek, na který jsou přeci dávno zvyklí.

Ó jak jim náhle bylo tak krásně. A ó - jak jim krásně jistě zatraceně ještě bude!
***
Posléze hovoří o druhých již pouze dobře

O druhých se snaží přitom smýšlet jen a jen v dobrém, najít to, co lze ocenit, pochválit, vyzdvihnout. Zlé vidí, vyřadí, když se stane věc X či Y, a nemá to dál v hlavě, zlým se prostě nezabývá.
Není to ale tak, že by zavíral oči před špatnostmi, které má jeden každý v sobě.
Má o všech těchto sítem prošlých vždy jen to nejvyšší mínění. To ovšem není také jen tak. Právě pro to má na druhé ty nejvyšší nároky. To zjevně ční z každé jeho tolik pozitivní konverzace.
A tu je ona past, ono nad-zlo, které musíš odhalit.
Můžeš ho odhalit, ale ne před ním. V sobě poznej, kolik je zla na tom věčném usmívání se a předpokládání, které přeci jen velmi málokdy dostojí očekáváním.

Zde se kandidáti ocitají před sítem č.2.
Nesmíš se divit, že vskutku nemá žádné opravdové přátele.
Kdo by mu věřil, panu Náročnému, vždyť mi moc dobře víme, co je za šmíru pod tím, vždy když jako na dně proudu odvalíme břichem vzhůru další další ten špinavý valoun.
***
Mezi kameny

Předpokládáme ty nejlepší záměry. Připravíme se. A stejně nás to chroupne, a vrátí snad ještě dál než na začátek. Jaká bude každá další myšlenka, než že zkažená sebou sama, protože z hlavy nevymítíš soumrak srdce, soumrak který nevyhnutelně sešeří naše cimry skrze okenní tabulky, které tak jak tak čistíme jen proto, aby sousedi čučeli, cože se to zase u nás děje.
Naivně vztahujeme ruce k druhému, vykládáme si jej sami pro sebe alabastrem. Když pak opona spadne, nestačíme se divit.
Tak ke druhé zdi, od té první jsme přeci tolik čekali, tož od téhle máme ta očekávání ještě vyšší.
A druhá zeď je důvěrně známá. Tušíme nejhorší a odkrýváme v závojíčcích velké tlusté nic.
Mezi kameny tak máme hlavu a ty drolí lebku dokud nevytryskne mozkomíšní mok, a my zbaveni možnosti přemýšlet radostně hýkáme v očekávání věcí příštích.
První kámen je Kamenem snů. Druhý Kalichem hořkosti.
A mezi tím jako pingpongový míček lítáme sem-tam. Dokud se nám ta hlavička nerozprskne.
***
Pro tebe

Pro tebe nebudu tedy takto, budu tak nějak, jak si myslíš že jsem, když jsi, jak říkáš, šťastná.
Tam mě tedy nalezneš, sem tam to vyleštím rukávem, aby sis nemyslela, že mé stříbro šedne. A tam se budeme rochnit ve vzájemnosti, toto je povolená vzájemnost, ta další, kterou hnedka nepochopíš - a která tě mate - ta nemůže být onou vzájemností, to vylučuješ hned z definice.
A pro sebe budeme tedy vocamcaď pocamcaď, a tím to končí, protože tyhle vztahy neupřímných a podlých prostředků již známe a dávno nechceme více, nicméně neumíme to jinak, takže je to zase stejně.

A spojí nás možná ještě nedělní ráno, když už sobotní večer jsme raději prochlastali, abychom tam nebyli spolem, ale co to je, to bych mohl vyčítat tobě to co ty běžně vypočítáváš mě, jen důvodem je chlast, a ne nějaké měkké drogy.
Tož kuš raděj od toho, chlastání je přeci v normě, jiná osobnost se projevuje jen u mých drog, nikoli u tvých, jsou to přeci také moje drogy, dávám si piv mnohem víc než ty běžně, tak co o tom mám co kecat. Promiň to jsem nechtěl, je jasné že tvé city jsou důležitější než jakékoli jiné, a tak jak jinak s tím mohu než souhlasit.
Protože pro tebe jsem a ty pro mě samozřejmě, a je mi vše dokonale jasné.
Vzniká hned můj osobní underground, ale ten musím vymyslet dokonale, aby nezasvítil, když mi někdo něco pošle na mobil a tak. Nemáme se čeho bát, vyšší forma soužití existuje snad jen v pohádkách a v tom, co jsme měli, než-li jsem se stal špatným, protože můj divnocit na drogách přeci nemůže zahrnout nás oba, to dá rozum.
Pardon - vyšší forma soužití existuje právě teď a tady, to jsem se jenom blbě ukecnul, máš pravdu má milá.

Na konci všech úvah je nakonec asi něco, co zvítězí logikou věci. Jistě to nebude můj názor, to jsme probrali, tamtudy cesta nevede, copak to nevidím sám?
A můžu se stavět na zadní, na přední, a teď už si nic nevymůžu, máš pravdu miláčku, půjdeme spát, a ta která mi to o polední pauze udělá na hajzlech v práci, ta, která se neptá, protože nechce a pouze chce udělat a cítit se trochu líp než pod psa, tak ta by se s tebou nemohla srovnat, neb ty máš vztah, a ona je jen děvka na použití, co se dává bez keců, bez zátěží, bez pravdy, kterou oba vidíme důležitě viset jeden druhému na špičkách nosu.
***
Líbí se mi, jak vnímá lež, jak je lež opravdu problém, a jak se toho problému zbavit

Myslíš, že vyplníš mezery a narovnáš vruty a pak už nám bude dobře. A pokusíš se o to, já na znamení úcty sejmu klobouk a budu ti zářícíma očima děkovat, jakže je toto nové a skvělé a jedinečné.
***
Dákiní

V seďánku rána si melu kafe a tys už někde ve víru věcí, a byla to těžká noc, jedna z nejtěžších, ale udržel jsem jazyk za zuby, a to je jediné, co tě ještě neodpoutalo, si myslím.
Jako rozpadne se ti suchý svět, vydrolíš ho z nosu, poválíš mezi prsty, aby vyklouzl do odpadkového sáčku.
A tam někde vlaješ ránem ty, a já se bojím, jedině už bojím, to je celý můj cit, do toho se to scvrklo. 
Drkotám zuby a mlátím kolem sebe slovy, a ty se na někoho usmíváš a budeš tvrdit že to bylo se vzpomínkou na mě. 
***
Držet slovo či hubu

Někde jsme se sekli ve výchově. Zatímco nás nutili sedět rovně, druzí se učili držet slovo.
Takhle to bylo prosté a my, kteří jsme měli formu, nikdy jsme nenašli obsah, protože držet páteř rovně je přeci kravina, tak to celý bude kravina, a s tím jsme si hráli a takto to přijali za své. A ono ejhle.
Poznáš nás lehce. Nemáme přátele, jsme sami, protože druzí nás odhalili, odstrčili od sebe, aby už nikdy ani nezavadili pohledem či vzpomínkou.

Těmito zkušenostmi zkřiveni, jako vlnité plechy hartusíme cestou. Špatně mluvíme, špatně mlčíme, od bodu A do bodu B je to pro nás utrpení, mumláme u toho, táhnem káru, tlačíme, nic moc to nejde, protože natáhnout ruku je bolest, pohled do očí je bolest, prostě život plný bolesti bez úlevy.

A přesto víme. Víme, jak to chodí na těch jejich sedánkách. Jak tam usedají kolem stolu a žhnou naodiv poctivostí a tou mužností či svatostí a tou odpovědností, je jim to vidět v alabastrových tvářích.
Už se nosí na stůl. Pohovoří nad skleničkou, získají toho ach tolik těmi setkáními, buodu si moci přátel sypat z rukávu kolik chtějí, a pro byznys, klíčové je to pro byznys, tohle předstírání počestnosti, to sis už vůbec neuvědomil.

Na druhou stranu víme. Známe nudu těch odpolední a večerů, není tolik odlišná od naší nudy nud.
A tak se nakonec cítíme docela dobře, domníváme se že ten vyšší svět glamoru a třpytek známe, vídáme přeci taneční sál zaplněný hosty a víme, co si o těch hostech myslet.

Jen jedno nám nenáleží - celé to vyšší je přeci jen opravdu vyšší a naše předstírání konzistence tíží stejně jako jejich přehrávání, jenže oni z toho mají výhody a ty máš prd, protože jsi narovnával páteř, a bylo ti to směšné, tak teď si užij směšnost a nicotnost, a hlavně si to prosím nevyčítej.
***
Jednou o tom napíšu zcela přesně

Jaktože o tom nikdo nemluví? Kdopak píše jak věci jsou? Kdopak to sleduje tolik, aby pochopil, a kdo je schopen nám to pak ještě přechroustat, a na podnose donést pod nos?
Franz Travka na to přicházel za dlouhých bezesných nocí, s poruchou spánku při snaze nehulit ten šílenej matroš, kterému podléhal. Jak je blbej, a just na to přišel Franz sám. Viselo to před ksichtem a každý to přehlédl, nebo prostě nechtěl či nemohl vidět.
Nikdy ty spisovatelé nepopsali ani zlomek pravdy. Nikdy tu pravdu ani nezahlédli, přestože tam byla s nimi, a s námi a jak říkám: čučí nám to do ksichtu, usmívá se, už se to ani nevysmívá, protože komu vydrží sarkasmus, který vnímáš jen ty, který nelze rozpoznat, není kdo by jej rozpoznal, komu by tohle ksichtění se vydrželo, když si tak pluje bez reakce a beze stopy.

A co Flaubert, a co Hemmingway a Buk, a kdo ti leda zbývá, kde je ten vnitřek správně, aspoň trochu správně?
Kafka. Dostojevský. Zbývají možná tihle dva. Zbytek je povrchní, zbytečný nářek.
Měli by to dětem s tou povinnou četbou trochu ulehčit. Rimbaud a tamti dva. To stačí.
***
O čem mluvíme? Můj narativ, tvůj narativ? Co to je narativ?
***
Nepříběh

Něco po osmé šel chlapec spát. Já nikoli, neboť mám poruchu spánku. Na lůžku se jen tak převracím a chytám lelky, někdy pozoruji světla z ulice, jak se odrážejí na stropě, zvlášť když venku kolem projede auto.
Chlapec již dýchal pravidelně a já jej slyšel za závěsem, který nás dělil.
Také jsem se snažil dýchat pravidelně a počítal jsem v duchu k tomu, jak už se to má. Stočil jsem se na bok do klubka a téměř, téměř jsem klimbnul, leč bylo to jako každou noc marné.
Tiše jsem vstal a vzal ze stolu knihu, proplížil jsem se do předsíně, kde jsem si sedl na stoličku, kolem sebe obtočil starou károvanou deku a za svitu malé lampy jsem přečetl několik kapitol.
Pak něco zaškrábalo na dveře z chodby, hrklo ve mě, neboť již několik měsíců nás nikdo nenavštívil, přičemž vím, že na celém světě není nikdo takový, aby nás navštívit mohl. Žeby myš? Nebo se mi to jen zdálo? Ale ne - ozvalo se to znovu to zaškrabání.
Klíčovou dírkou jsem pozoroval tmu na chodbě, neboť kukátko nemáme. Nic nebylo vidět.
Odemkl jsem velmi potichu a také pokradmu otevřel dveře.
Za dveřmi stál můj dvojník a usmíval se na mě.
Celým tělem mi proběhl mráz, zachvěl jsem se a otřásl hrůzou.
"Kdo jsi?"
"Já jsem přeci ty, hlupáčku," odvětil dvojník a protáhl se kolem zkoprnělého mě dovnitř.
"Chlapec spí, a my si můžeme potichu promluvit," řekl dvojník a usadil se na moji stoličku.
Zalistoval dokonce trochu v rozečtené knize, usmál se a ukázal mi dlaně, přičemž se mu úsměv ještě rozšířil.
"Jakpak se máš?" zeptal se mě a já ze sebe dostal akorát zakuckání.
Přidržel jsem se stěny a zárubně, opřel jsem si čelo o chladný kov.
"Vidím, že jsi stále v šoku," řekl dvojník a natáhl ruku po sklenici a otočil se s ní do koupelny, kde mi do ní načepoval chladnou vodu.
Zbláznil jsem se? - běželo mi hlavou, tep mi při výdechu pozvolna klesal, ale úzkost mě neopouštěla. Napil jsem se podané vody a klesl na uvolněnou stoličku. Dvojník ke mě přistoupil a konejšil mě ve vlasech.
"Chtěl jsem s tebou mluvit o tvém nepříběhu. O všem tom malém tady," řekl dvojník a rozhodil rukama.
Styděl jsem se.
Nic jsem nevybudoval, na zdech nebyly žádné obrazy, jež bych vlastnil, mé šatstvo různě pověšené na klikách skříní bylo obnošené a staré, skoro se rozpadalo.
Dvojník se zasmál, přesně věděl na co myslím. Na to že on vypadal dosti k světu, jeho tvář byla jasnější, oči jiskrné a jeho oblek jako nový a bez poskvrnky.
"O tomhle si musíme promluvit, přesně o tomhle," promnul mé prošoupané tvídové sako na věšáku v rohu.
Styděl jsem se o to víc a dvojník se stále usmíval.
"Chápu, že jak jsi sám, tak ti nikdo neřekne, co děláš špatně. Proto ti také svět ujíždí pod nohami, jak si často sám pro sebe říkáš, je to tak - ujíždí pod nohami, že?"
Kývnul jsem, četl mi myšlenky a to nejen dnes, znal všechny mé myšlenky, byl to můj dokonalý dvojník.
Přidřepl přede mne tam jak jsem seděl a s úsměvem, který se měnil v úsměšek mluvil dále.
"Máš to moc pěkně vymyšlené. Léta letoucí se obrušuješ jako pískovec někde na dešti, tvaruješ se podle svého, podle toho, co ti nikdo nerozporuje. Možná se trochu i naparuješ jakoby jedinečností. A v tom je ten trabl, proto jsem tady já, abych ti proto něco připomněl."
Srdce mi zase tlouklo o sto šest a jeho pohled byl plný výsměchu. Pozoroval mé třesoucí se dlaně, jak jsem jednu schovával v druhé a položil mi na ně dlaň svou - narozdíl ode mne jemnou a s pěstěnými nehty.
"Mě svou takzvanou skromností a znouzectností neoblafneš. Mě ne." změřil si mě pohledem.
"I toho chlapce máš jako výmluvu. Říkáš si, že žiješ vlastně jen už pro něj, od té doby co odešla žena a od té doby, cos na ni už skoro zapomněl sis nedovolil byť se jen podívat na jinou. Já dobře vím proč, že se vymlouváš tím, omlouváš si svoji samotu, se kterou ses smířil.
Veškeré ty těžkosti, které máš s druhými už také ustaly. Není kdo by s tebou promluvil, za pár let k tomu začneš jemně páchnout, a ty si toho snad ani nevšimneš. Už teď to tady trochu smrdí zatuchlinou."

Natáhl jsem opatrně vzduch do plic, mrkal jsem očima, jak jsem mohl, ale dvojník tam pořád byl, a mě pořád skotačilo srdce v hrudi, už už z něj vyskočit a roztříštit se o podlahu.
"Jak chceš, já možná zmizím. Jak ale může zmizet tvá vzpomínka na mě, to nevím." zasmál se a znovu mi položil ruku na mé vlhké ruce v klíně.
"Je to už dlouho, co se skláníš. Každý večer o trochu víc skloníš hlavu, když chlapec usne, a nyní už máš přitom nos téměř na matraci, zvlášť poslední dny. Nu - to co si myslíš o sobě, to vlastně jsi."

Vzhlédl jsem, nesnesl jsem jeho pohled, zalomil jsem si hlavu a zíral na strop. Světlo lampy se rozbíjelo o zrnité sklo vsazené do dveří pokoje.
"Uhýbej, klidně uhýbej, vím že to dokonale umíš," řekl dvojník a vstal a zaplnil celé mé zorné pole.
"Vše děláš proto, aby tvůj příběh byl vlastně nepříběh, aby ses vymazal z povrchu zemského, to bys chtěl. Na něco jsi však pozapomněl.
V jednu chvíli tehdy dávno na jaře, ještě když sám jsi byl chlapec, velký jako teď ten tvůj - tehdy sis něco umanul, vzpomínáš? Něco jsi chtěl, něco velkého jsi chtěl a to i uskutečnit. Kolik dnů a nocí jsi tomu věnoval. Copak to bylo, co to jen mohlo být?" Dvojník při tom kýval očima  a skoro hvízdnul.
"Už to mám - chtěl jsi všem vytřít zrak, být tak maličký jen na oko, chodil jsi světem pár neděl tehdy ale s nosem nahoru jak nejvíc to šlo. Snil jsi a míza ti protékala tkáněmi, cítil jsi se jako bůh při pomyšlení na tu velikost, na to uznání, na ten potlesk druhých."
Čelo se mi zachmuřilo, protože jsem si vzpomněl. Vybavil jsem si vše, a vzpomínka mi nahrnula krev do tváře. Pozvolna jsem se ovládl, utřel jsem si vlhké dlaně do pyžamových kalhot, zachraptěl jsem, jak ve mě náhle zajiskřila odpověď, už jsem se nebál a klidně mu všechno řekl.

"A ty jsi zde proto, abys mi připomněl to co je dávno zapomenuto? Milý dvojníku," opřel jsem se rukou o stěnu a druhou zagestikuloval:
"Ty jsi jistě vítěz, vypadáš jako vítěz a chvíli jsi mě zmátl svým výstupem, ale já teď našel rovnováhu a není vůbec od věci abych ti řekl, co si o tobě myslím, i když tě vůbec neznám. Venku se možná dělí lidé na vítěze a poražené a ty mě vnímáš jako poraženého. To však není můj svět - to tam venku. Můj svět pomalu vychládá, když zapadne slunce a já s chlapcem večeřím v úplné samotě. Ty znáš mé zrady a mého mdlého ducha a všechna má mimikry - nemohu je před tebou skrývat. Co však nechápeš a nemůžeš pochopit je onen jediný rozdíl mezi námi: Ty jsi vítěz, Dvojníku, ty vždy zvažuješ aspekt moci, aspekt přehlížení, aspekt falešného soucitu, ty vždy soudíš a soudíš pouze podle sebe. Ale uznej - i když znáš každou mou myšlenku, mě znát nemůžeš, jako mě nemůže znát nikdo. Protože kde jsou konce myšlenek? Kde jsou konce pocitů, kde se odrážejí, kde se skví tak, abych je byť i já sám viděl? Jak bys mohl ty, dvojníku? 
A já vítěz nejsem, to máš pravdu. Ber to jako výmluvu, ber si to jak chceš. Možná to je i výmluva, ale oslabuju tím onu nemožnost porozumění? Nemyslím, že tím se to oslabuje, když už to je, jak to je. V mých šatech šupáka vidíš důkaz lenosti, hlupoty, slepoty, mdlého života. To také je pravda, Dvojníku, ale také pouze tvoje a jejich pravda.
Čemu nerozumíš je jádro věci. Můohu si teď leccos vymyslet, podívej - třeba: já vyhrávat nechci, nemám to v povaze. A když nevyhrávám, nemohu ani prohrát. To není znouzectnost, to není překrucování. Jádro pudla je tam, kam nedosáhnu i nedosáhneš, a vždy je tu toho tuna, co nedovysvětlím. To jak žiju je má věc, má samota je má věc, má hloupost je má věc, a ty s tím nic nenaděláš, byť se tváříš ustaraně se soucitem vítěze v očích, nemůžeš dohlédnout konce mých myšlenek, jako já jich nedohlédám. Jde o kritéria: Tvé hodnocení není hodnocení mé, a teď se klidně zase ztrať tady na chodbu, zmiz pryč, a já budu dneska spát, po tolika dnech budu zase klidně spát a na tebe úplně zapomenu, neboť můžu - rozumíš - můžu, já i když nemohu téměř nic, mohu si dělat cokoli a také si podle sebe cokoli dělám a tvůj názor mě nezajímá, neboť narozdíl od tebe, já vím že ve tvé hlavě nejsem DOST a uznávám, že nerozumím a nemohu rozumět tomu, co mi taky tak - dle tvých kritérií - jasně a velmi správně říkáš."
S tím jsem otevřel dveře na chodbu a dvojník se rozplynul a s poryvem průvanu zmizel mi z očí i z paměti.
*** 
Singerův argument je kokotina jako veškerá filozofie

Měli bychom vyměnit vše luxusní, ne-nezbytné a zachránit všechny co trpí hladem těma prachama z toho?
Pomoci od hladu a evidentního utrpení. Hm.
Jak pomoci. S málo prostředky, nebo s minimem prostředků zmůžu víc (Milton Friedman)?
Sociální je podmíněné ukazováním statusu.
Status mi vydělává peníze kontaktem s lidmi se statusem. S nimi lze domluvit obchod. Takto vydělám tolik peněz, že jednou pomůžu celé Indii.
Odtud lze dojít k osvobozujícímu verdiktu stran Aktiv.
Na mě je, co s mejma prachama.
Já je investuju. Proč bych je měl odevzdat do správy, když já vím nejlíp!

Toto použít jako výmluvu může vlastně každý.

Toto jako z knihy Chasidského mudrosloví Vám přinesl Váš Franz Travka.

2. A co Solženicynův argument, který měl taky asi od někoho:
"Jsi odpovědný za jednoho KAŽDÉHO člověka."

Tohle bych rozmlátil na cimpr campr takhle, ostatně bod 1 taky:
NO TAK JSEM EVIL. A CO.
***
Historky z bordelu XXXIV(myslím) - Franz Travka

"Teď si to tady odmakám, a pak už pokaždý budu muset," mumlala si pod fousy Marika, zatímco ji bral zezadu, a přikázal jí, aby se o něj vztyčeného ošoustala.
Bylo to několik slunných dní na Jadranu. Co chvíli nějaká rutina, pohlazení, blízkost. Hodně ji otevřel úplně všemu.
Byl to řetězec náhod, který je svedl dohromady, a spojil v jedno. To nyní prohlubovali. Haha.
On na druhou stranu přemítal o upřímnosti. Nemluvil o tom. Přemítal, a k něčemu dospěl.
O to tvrději v ní narážel na dno.
Myslela si, že se zblázní. Potom vybuchla a mumlala něco úplně jinou řečí.
“Zle šukat.” napadlo ho, “jakej posun v tej veškerej romantice.”
***
Agenti s teplou vodou

Jednou jsem zase opustil svého kolegu na břehu, nechal ho dojít na molo až dozadu, kde měl vyzvednout schovaný vzkaz.
Pozoroval jsem lidi a volavky, jak se zvedají, a štvalo mě to. Vyloví jistě všechny ryby, nebude tu pár dní ani ťuk.
Leda by přišla bouře.
Nakonec asi vždy přijde, zhoupne se v člověku něco a zase loví jen s těma pár rackama, co jistě vopruzujou celoročně.

Mezitím přítele na molu zatkli, a jak já tam chodil s hlavou v oblacích, nevšiml jsem si, že jich pak pár zamířilo za mnou.
Zakopl jsem sám o sebe, jsem si myslel, ale už na mě klečel, a recitoval mi nějakou tu větu z detektivek.
A to jsme byli takoví perspektivní chlapci.

Popraví mě pravděpodobně zítra.
***
Sugesce

Tam vevnitř je zahrádka s tajemstvím, kterou bych rád, abys navštívila.
Otevři dvířka té zahrádky a pod bělostnou lavičkou nacházíš krabičku.
Odmotáš stuhu, otevřeš a zahledíš se dovnitř.
Všem ji skryješ, protože, co vidíš je ta nejvíc vzrušující scéna.
Je to víc než vše sprosté dohromady. Okamžitě tě to uvede do transu a ty se rozhlédneš a nikde samozřejmě nikdo.

Až na Boha, ale s tím by sis to v tu chvíli rozdala taky, a to ne jednou.
***
Leželi na posteli a mlčeli a hráli jednu z těch vztahových gamesek, úplně dle článku, který četl.
Takže on je hovado i ona je hovado. Takhle do sebe zaklesnutí leželi mentálně spolu a fyzicky již nikoli několik měsíců.
Ani nenatáhl ruku, ani se nepokusil o vstřícnost. Za to jej již mnohokrát potrestala.
Kdysi toužil po sadomasochismu ve vztahu. Tohle byla solidní bitva o moc, kterou prohrával. Evidentně si to neužíval. Takhle to jistě nemyslel.
Co bude pak, jej napadlo, až jednou provždy prohraje? 
Nic. Co by bylo. Co by mělo být.

Leželi na posteli a mlčeli a hráli jednu z těch vztahových gamesek, úplně dle článku, který četl.
Její slova zněla nádherně, lákala jej na upřímnost, "žij to podle sebe". Připomněl si kamarády jak na něj řvou v podroušení: 
"Co sakra chceš, řekni nám, co sakra chceš?"
Rozhodně ne se nechat do zadku šoustat. A přesto se to den co den abstraktně dělo a on se na ten stěr vlastně už nedovedl než netěšit.
***
Za bílé noci v koncentračním táboře

Vor byl přistaven. Hlouček, a to ne zrovna malý očekával lodivoda, ale pak tu myšlenku zavrhl, a všichni moudře kývali bradami.
"Dosto!" zvolal Tolstoj, hledal jej mezi všemi, až jej zrakem našel. Zrovna si z láptě vysypával štěrk.
"Dosto - měl bys jít první."
Nastupovali, pomáhali si, staří a ještě starší, někteří jako ten snědý romantický básník.

Vor byl již téměř plný, seděli v tichu, než se rozvinula plachta.
Odráželi, bidel a vesel bylo dost.
Slané jezero, po němž se blížili k úžině, kde čekalo hladké moře, kryla mlha.
A mlha byla nad mořem, i vzadu nad pevninou, kam upírali své zraky jeden jako druhý.
Vzali se za ruce v těch hloučcích, jak se dříve znali, slzeli, ale nešlo to jinak.
Šosta se ušklíbl, ruce se mu třásly. Petr Iljič jej obejmul, i když se Šosta bránil.
"Nevrátíme se. Není se kam vrátit, pochop to." a mávnul za moře a čas.
