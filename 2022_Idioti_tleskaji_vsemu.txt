Franzů Travka - Idioti tleskají všemu aneb Pokecy 2022

Franz travka - Svinstvo <První kousky novelky znovu...>

-Jak je na tom, jak jsou na tom všichni tyhle lidi?
pomyslel si Franz, a to zaškobrtnutí v myšlence oživilo vzpomínky, a zasvitly další myšlenky, až je všechny nepobral. Tak zavrtěl sám pro sebe hlavou.
Kdyby nevěděl už tolik o tématu. Kdyby se mohl zasnít, a v tom snu kroužit kolem problému, tématu. Nemuset do té podělané hloubky porozumění.
To vše měl již několikrát za sebou, a proto nemohl.
Lidmi - v té své myšlence - myslel své známé a Máří, která jako nutkavý sen zářila na pozadí veškerých úvah. Lidmi ale také myslel úplně všechny. Úplně všechny - toto pro sebe v duchu označil úšklebkem.
-Myslíš a pořád vedeš dialog. Zkus zprimitivnět třeba, vynechat to.
-Zase se peskuju.
Moc dobře věděl, jak jsou na tom tyhle, tamti lidi, jak je na tom v porovnání sám. Bylo mu to prd platné, protože se přesto necítil příliš na výši. I kdyby to byla na krásně pravda, a nejen vyvyšování se.
-Tebe mám tak rád.
-No tys mi tu chyběl, Kecko.
***Svinstvo Trávka Franc
Odrážel se od ní. Nechápala ho přesně. Měla o něm vnitřní představu, vnímala jeho personu. Brýle nebyly vesměs růžové. Taky trochu. Vevnitř ho měla ve škatulkách, protože takhle prostě přemýšlela o všem. Zařazovala.
On ji měl hlavně na salámu, a to mu chránilo krk. Nechtělo se mu znovu umírat žalem za další ženou.
Tak nevědomky našli harmonii.
Ona Chtěla někoho zbožňovat.
On se chtěl nezbláznit.
V duchu se tomu zasmál, dal oči vsloup, jestli to tak fakt je.
Harmonie.
No - řekněme že to fungovalo.
***
Čekal na ni v potemnělém pokoji, od něhož oba měli klíče. Zde byli jiní. Chovali se jen jedním způsobem. Zde se šero se šerem mísilo v jejich hlavách se vzrušením, hrou na dominanci. Kdoví co k sobě teda cítili. Ale rozhodně v tom byly dost feromony.
***
Všelicos můžeš nazvat básní - Frr Trav(nevolta)

Droga vposledku znamená samotu.
Psychadelikum - a kontro/averze s tím tématem spojené - nenese jen pozitivum. I nenávist, protože drogy. Nejen dobro, nejen zlo. Ne nutně.
Držím nějak svoji krychličku pravdy, držím se své krychličky pravdy.

Ať si každý najde způsob, jak se vytrestat sám.
***
Praha vs. Seina

Je mi dobře, je mi špatně,
moje srdce píše básně.
A začíná se jemně chvět,
mé srdce skrz déšť nevidět.

Pouštím se touhletou pouští.
Ploužím se posléze houštím.
Nedopouštím,
nedorozpouštím se
na slunci v
zamotaný kruh,
do barvy duh
samy si splynou do šeda.
***
Musíme velmi se držeti zpátky.
Z pohádky do pohádky.
A džžžůůůů zase zmatky.
***
Sedím v pozici jako mistři.
Ale ti u toho neměli asi ve sluchátkách
humiliační porno.
***
Někdy se Franz zapomněl, a to pak bylo tóčo.
Životní cíl: Prožít myslí co nejvíc. To úplně nejvíc.
Emočně vevnitř prožít hodně hustého.
Drama queen.

A feťák - no.
***
Ten večer se opravdu pohádali, a bylo to podruhé, jak mu došlo, z toho konce, když z toho vybruslil, poté, co sklonil hlavu.
Měl pravdu. A naštěstí mu došlo, že její pocit v ní převažuje nad pravdou.
Pak až mu docvaklo, kdy to bylo poprvé, že se hádali.
A sklapnul.

A az pýcha pominula, mohli se opět milovat.

Usmoleným ránem šel přes kopec do práce, do fabriky, jak tomu posměšně říkal, zatímco ona už makala, táhla 3 nebo 4 projekty najednou, bylo jí všude tolik.
A večer byla maličká, titěrná jako nějaký slavíček. Tu křehkost miloval, i když nevěděl, jestli je to opravdu ona.
Smála se totiž hrubě, smála se z hloubi hrdla, a nebyl to smích dívenky, bylo zaskřehotání kohoutice, a on měla i s teritoriem, rozhodně dávala na jevo hranice.

Tak tedy - kde se to pohádali poprvé? Kvůli čemu? Mělo to stejný průběh, na konci ona rozdrážděná a urputná už nechce argumenty, chce emoční vítězství, uznání druhým. Nezasloužené uznání.

Ale všechna volání jsou nakonec vyslyšená a zvrchu snáší se japonský Snížek. jsou svoji a tohle jsou zatím houby průsery.
***
Co řešili oni, co řeší on? Je trapárna Dekameronu srovnatelná s dobrým večírkem ve swingers klubu?

Znamená závazek, vztah z lásky něco? Nebo by jej každý měl okamžitě zesměšnit nevěrou?
Kolik příležitostí má růže?
***
Nesvůj je zvláštní slovo
Tak jednoznačné, přitom se hodí ach na tolik situací.
***
"Jak jsme si nebyli jisti. Teď už si jsme jisti, že vždy budeme tápaví, bez cíle, bez přesvědčení, i bez oddanosti."
Snad proto byli přitažliví, proto byli muži. Nezvedali hlas, neměli zapotřebí nikomu nic říkat, přít se, ani se skvět.
Jejich klid byl klidem vhledu, klidem skepse, klidem poznané krutosti, o níž věděli, že se nemýlí.
***
A jejich zamilování bylo tak nepravděpodobně romantické, až se tomu vskrytu smáli.
***
Zbytečnost aneb Stejně by se mnou nechtěl být kamarád

Nějaký ten nový vskutku přesný román může napsat jen Franz Travka, šuplíkový spisovatel, který nebude arogantně fabulovat, protože jeho slovo nemá žádnou váhu. To je třeba asi vysvětlit, takto to zní jako znouzectnost.

Nemohoucnost podstrčit cokoli vydavateli vystřídala nechuť. Nechuť o cokoli veřejného, o to dostat jakoukoli zpětnou vazbu. Nečetl. Za nocí, kdy psal, se tak umenšovalo jeho ego, za jasných dnů, kdy chodil sám nádhernou Prahou, cítil svoji bezmoc vůči světu nikoli jako porážku, ale jako lstivou výhru.
A v tom je síla bezmoci bezmocných - uvažoval. V psaní, které se povede třeba jen náhodou, ale které když po desetiletí nemá čtenáře, k nikomu se neobrací. FŇUK. A může být autentické.

A protože ho už dávno přestalo bavit věřit, přestalo ego sugerovat svoji důležitost, sežralo se, zdechlo nezájmem, nepotleskem, a z této mrtvoly klíčí pak něco, co snad dovede vyříct neznámé.
Franz četl všechny Velké Spisovatele, všechna jejich díla. Zvlášť jednoho měl-neměl hořce člověka rád.
Franz se smál onomu Velkému spisovateli, vskutku smál, nevysmíval. Jak velký spisovatel hovoří o strachu ze smrti jako o obavě ze ztráty minulosti, tam se právě ukazovala celá ta hra ve své nahotě. 
"Phe, fabulace", prskal si Franz Travka, když viděl tu nabubřelost výmyslu, který toužil být pravdou. A to cizí dílo, celé to úžasné dílo se mu znechutilo. Pohvizdoval si: "Jasně, lidi se bojí smrti, protože ztrácejí minulost, i ty ťunťo!"
K ránu pak četl z díla, i životopis zrovna toho Velkého Spisovatele - ne jistý pomlouvačný tlustý svazek, ale ten druhý živoťák - a viděl fabulaci jako lež všude, nejen v díle, i v popisovaném životě psavce, lež fabulace, jak se pokoušela dát věci dohromady tehdy, zcela nově vysvětlit tehdejší-dávný svět našich xprapraotců a xpradědů. Tak přitom i kritik to je, ten Franz Travka, no potěš. A tím lepením sedla ta i ta lež na lep sobě sama. Zneuctila dílo a utratila se jako psa. 
Viděl ji právě i v osudech Velkého spisovatele, skrytou a přesto křičící skrz. Viděl v tom svá selhání, své vlastní nejistoty, svá nepoznání, svou vlastní blbost a misogynii zažranou pod povrch, zakrývanou předstíraným porozuměním. Nešlo už o jaro tehdy v té zemi, ale o lyrický věk. Šlo o Bocaccia, Sadeho, Hemingwaye, všechny ty skryté nenávistné zuřivce, v jejichž "tradici" Velký spisovatel psal o ženách. To bylo ústředním tématem, které se V.S. snažil pochopit, přičemž bylo Franzovi jasné, že on sám je vinen, tím co v tom vidí a co zdůrazňuje v osudu Vzoru.
Jakkoli věděl jak je ono ošidné, zcela přirozeně si studoval online onu problematiku, nemohl se jí vyhnout ani v diskuzích ye ženami, které ty ženy nenáviděly. 
O čem jiném byl pak jeo román, než o vztazích, o miliskování, o novém pochopení sociální dynamiky.
Nic moc argumenty to ovšem nebyly, stačilo je skrýt pod kalíšek subjektivní zkušenosti.
***
Opravdu, Franzi Travko?!

Fest zrazuješ sám sebe
mezi zežloutlými listy.
Připadáš si čistý,
květy, listy, květy a bysty.
Když sám sebe špiníš,
ostáváš si čistý?

Takový idiotek.
***
Celá srdce zrezlá
do druhejch srdcej vlezla.
Nalezla či nenalezla?
Jestli nepostoupíš do dalšího levelu, tak s tebou nebudu randit.
Nazdar.
***
Lžička skrytá

Dialogy jsou taky monology.
***
Píšu si!

Čtu i spisovatele Nepřítele.
Pozitivita zastírá už strašlivě dlouho.
Musíme pochopit co se mele.
Zůstávám, získávám tebe
..
***No toto
Franz Trafka dnes ráno vysvětloval synovi, že jedou do Egypta lovit žraloky, a budou je lovit tak, že synův zadek si napíchne na háček a hodí ho do příbřežních vod, a bude čekat - ten tam bude plavat kraula - a až se žralok chytí a propíchne si tím háčkem tlamu, tak musí plavat ke břehu a táta mezitím vyloví toho žraloka. 
-Nu, co se synátor ošívá? Dyť má ještě druhou půlku. 
Až potom bude na dovolené večeře.
***
Moje mysl dosáhla vyššího vědomí.
Jenom to furt nechápe.
Dnes jsem dosáhl vysoké hodnoty svého promarněného času.
***
Takový člověk
***
Usmívejte se

Hrajte roli, protože proč ne.
Je to příliš až snadné.
Usmívejte se,
než-li prach usedne.
Usmívejte se na své neposedné.
***
Franz frajeří za úplňku, zatímco hladí po prsou svoji holku

Říkal jsem si, že je bezva nebýt v hledáčku druhých, jak si někdy myslívám, že jsem.
I narcismus mi hraje do karet. Oni mě mají jen jako mihnoucí se stín. Doufám zvlášť, že třeba hlavně můj zaměstnavatel.

Koukni, jak to dopadlo s nevlastněním, nezájmem o druhé, i s bezzávazkovostí.
Nic nemusím.
Jistě - není se nad koho vyvyšovat, bohatý táta to má v cajku víc než já, milý Kyo.
Ale je příjemné si žít lépe než leckterý císař novověku.
Hvízdat si, vařit polévku.
a nemuset vůbec, ale lautr nic.
***Svinstvo FrTravka
Kapitola Mlčení

Jak si dva podávají konečky prstů, protože je vedro, dlaně osliznou a lepí se k sobě, takže malíčky ven a chytit se jen za ně. A i ty se potí, ale tváře vzhlédnou k sobě a zasmějí se tomu.
Polní cestou šli a mraky dělaly tvary. Dusno bylo k zalknutí.
Ticho bylo. Ticho těhotné propuknutím, ticho horečných sklidnění.
Bylo zde hodně, hodně se předpokládalo, jak mnoho se toho napředpokládalo, a to se tu vůbec nebavíme o plnění.
Co vše se smlčelo? Nejen to. Mlčené dotvářelo, zaostřovalo obraz, zjasnělo scénu. Ta polní cesta, ty mraky, možná i dravci v povětří, kteří slídí po myškách - TO bylo naoko, vnitřní napětí, vnitřek vrstev odbalovaných jako zelí, nechávaných jako ementál kolem bůhví čeho, protože co můžeš zvědět z mlčení, než vlastní projekci, vlastní fata morgánu nad polní cestou, nad kulisou, ať už zrovna capkali právě, nebo jenom ve vzpomínce.
Vědomi si svých zel, zel druhého, říkali, že třeba ano - toto je ten důvod, mystika, mýtus, základ pro to, aby to vydrželo.

Vskutku se to krouhalo jako zelí?
"Tady bývaly lišky," myslela houby, on vyšel do stráně, zatímco ona odmítla, a tam byli srnci, kteří to komentovali, kašlali a odhopsali stěžovat si na lampárnu.
Žádné lišky nenašel, žádné houby ten rok, jediná gumová holubinka jako strážkyně lesa.
Ještě se asi milovali, kdo to mohl vědět? Často se ještě milovali, ale bylo to proto, aby si užívali? Nebo si cosi dokazovali? Nebo už i pak proto, aby něco zakrývali, či aby oslabili druhého v případných záletech.

Večer nad nimi visel, a to bylo teprve dopoledne.

V chalupě chlad, který za chvilinku zábl od plosek, a tak se střídavě koupali v slunci, střídavě nastydali upocení v jizbě.
Možná tak byli oba ještě udiveni vstřícností. Snad byli ještě více udiveni ohledem a slušností, jak na to ta brutální kinky sprostota pasovala jako hrnec na zadek.
***
Mnoho těch zvědomění - takových těch "aha" situací - mu jen působilo depresi, která se stupňovala.
Bolest nalomení srdce, zlomení srdce, byla tak všudypřítomná, až někdy lapal po dechu, a musel si poodejít, aby se srovnal. Prožíval vskrytu. Jistěže vskrytu, jak jinak. Vskrytu, tam kde i slzičky mohou, a kde jedině možné bývá nehrát, a to autentické puká jako broskev ve vakuu. 

Láska je plnila, láska o níž až příliš dobře věděli, jak vrtkavou se stává.
Doléhalo mu, jak moc křehké je to, co mají, i když to posunovaly. Byli pro sebe co nejvíc možná právě díky té hysterii. Jak krutě poznávali odvrácenou stranu sebe sama, jak opatrně našlapovali, aby ty sny neruply jako ledík pod sloníky, kteří se posléze nemotorně bimbají v ledové vodě a naposledy ještě chytnou své mrznoucími choboty, růžovými špičičkami, na nichž krystalizuje poslední zoufalá touha.
 
Chodili městem jako obyčejní milenci, ráno se milovali již zřídka, jakoby zapomněli na rozepře večera, uklízeli po sobě, jakoby si byli rovni, a jeden už dávno tonul bezvýchodně v druhém, a vise verza.
Byla zvyklá makat na všem, on měl veškerý čas, aby se vzepjal vždy aspoň v něco.
Jak do sebe zapadali, pobolívali ostrými hranami, hroty, oděrkami a netěsněním, viděl své budoucí jako další prohru, protože už to prostě poznal příliškrát. Neptal se, kolikrát to již zažila ona, ale tušil, že to je to sice podobné číslo, ale vůbec neze připustit, aby se opakovalo.
Vzácnost jejich lásky rostla, protože se poznávali, tajemno ustupovalo skepsi sevřených rtů, poznání nahrazovalo rozdychtění, rutina brala vítr z plachet a vrůstala do sarkasmu, jemné ironie a úšklebku odvrácené tváře.

Nevzdali se ještě. Ještě se provokovali, ale často to nenaplnili a usnuli jen tak, přestože se skálopevně odhodlávali.

Pak tu byly substance. Každý samostatný večer se zmazal jako dobytek. Výsledek prohibice.
Nechtěla to ani vědět, vždy když jen zmínil substanbci, byl oheň na střeše.
Tímto si zachoval X% sebe pro sebe. Tímto skrouhnul vztah na půlku závazku, půlkou mysli obsáhl vše, co mohla chtít. Ta druhá byla volná.
Haha. Milovali se víc, než se měli rádi.

Feťák byl volný, bez skrupulí se pásl na všem poživačně. Uzmul prostředky, které vyčerpával, stejně jako svoji soustředěnost, ostrou mysl a vtip.
Roztěkal se substancí, dlel více v raušovém teplém jezírku, jak tam namočený podstupuje procedůru oddělené skutečnosti, paranoidního těkání intelektu, bez potřeby konzistence světa, jeho výkladu, a bez potřeby se ozývat.

Mlčení začíná na rampičkách toho "o čem nelze hovořit." Můžeme se opít. Předstírat, že to neexistuje, že to nebylo. Nebo se nemusíme opíjet, ok.

Mlčení se vkradlo i do samot. Takto zo je nejlepší, jako by měli druhého jako jen kočku. Vrhá se ten stín do cesty, a je to jen dobře. Kdybychom se znali moc, ohrožovalo by nás to, mohli bychom se na sebe naštvat. Takto ještě můžeme, kéžby kdy zaplát vášní.
***
Vyšší koncept tohohle,
vyšší koncept tamtoho.
Tůdle.
Tady mi srdce zurčí.
***
Nemám se sebou šanci. Občas mě to sežere, ať už je to neužitečné psaní, prvotní nápady v muzice, či odstup od sebe do deprese. A tam si lebedím, protože jak jinak.
-Vztahy jsou konce intimity, vztahy ale stojí za to.
Přesvědčoval se, a chodil furt stejně jen jako tělo bez duše.
***
Franz Travka vs. Franz Kafka. A co Trans Kravka?

První povídky v souboru Povídek Franze Kafky se vyznačují hledáním. Ještě nejsou čisté. Míchají se v nich témata. Zvětšuje se pocit z hloubky jazyka a jeho logik, ale emoce nejsou dobře čitelné. 
Jsme determinováni tím, co píše, abychom z jednoho byli vytrženi k druhému tématu. A zase zpět. To je blbě, i když tomu můžeme řîkat tarentino.
Až neúprosný jazyk je v celém díle Kafky. Jazyk ovládá, ukazuje, svazuje, vede si.
***
Dobrotou si povoluju zlobu.
Sám to sobě jak dlouho už to zobu,
se sešmodrchávám.
***
Esejka - Konceptuální literatura by Fran Trav

Takže to tu máte. Po letech odříkání může čtenář zažít podstatu literatury. Od konceptů k cizelování. A toto je zprostředkováno šťastlivcům, kterým říkáme "early adopters" - to jsou ti borci, kteří měli třeba první iPhone či Teslu.
Také Vás vzývám, Vy jediní uvidíte (vždy když vyjde novinkový příspěvek Franze Travky), jak se napsané mění, jak trapné doufejme mizí, a jak vyšperkovaný je pak už onen Work in Progress, který nikdy nekončí.
To jsou mi ale paradoxy.
Tož si to užijte, než to tu smažu.

Nikdy to nebylo jednodušší. Od propagačních tweetů se proklikem ocitnete v pekle online archivu, který opisuje duši, která se dere ku světlu. Nebo temnotě.
Extrémní literatura mě vždy zajímala, týpkové jako Brouk či Sade, pan Klíma samozřejmě. Ale už takový Švejk moc dobře ví o šmíře romantiky. Kundera samozřejmě, jde o jeho ústřední téma.

Publikace posléze - to budou konglomeráty dle témat. Věřím, že to zajímavé se děje TADY.
***
Franz Travka ve vlaku
1
Potom už se nikdy naše srdce nezachvělo, natož aby pocítilo něco konkrétnějšího. Cvičili jsme to že ostatně hodně. Co měli pak už za sebou bylo taktéž vmasírováno do podkladu. To bylo účelem cvičení.
A tak se tu sedá naproti v kupé a každý všelijak zdokonaluje svou nepřítomnost.
My se také nedíváme, pouze ven na pažit a křoví, které je celou dobu výtečně k dispozici.
Čas plyne, další vlak, někdy letmý rozhovor o čaji, či o knize.
Z toho vidíme, jak se cvičení zčásti minulo účinkem. Cílem byla inerce, znecitlivění. Anestezie.
A tady nám vylézá touha. Za tím zahořklým je touha.
Letět tak oblohou s odvahou oněch chlapíků v suitech netopýřího tvaru, ale to jsme uletěli pryč z této uzavřené vagónové skříně, kde probíhá nekomunikace.

2
Každý vlak je po pár letech ušmudlaný stejně. Tenhle ale drncá jako rychlíky mého dětství.
Věděl jsem, že se nyní mohu 3 hodiny nudit, a tak jsem si unaveně vysnil, že bych usnul. Za oknem ubíhala srpnová vlhká krajina.
Vagóny byly špinavěčisté stejně, drncaly povědomě. Spánek nepřicházel.
Stejně tak žádné dobrodružství.
Pak viděl toho nadrátovanýho Ramba jak se na chodbičce navezl do průvodčí. Byl pokérovanej solidně, a on ho taktak že chtěl jít zastavit, a i když to dělat neměl, neb přesdržka, naštěstí to nestih.
Nemusel. Průvodčí se na vojáka usmála a pohladila jej po rameni.
Dojeli do města a všichni vystoupili.
***
Podstata plnění dýmky

Všechno co má Maigret, až na ten nikotýn, naučíš se to, neboj kovboj.
Samozřejmě jsou nejlepší zpěváci kuřáci. Ovládají prostor dechu.

Plnění dýmky je věc meditace.
Když nám do toho štěbetá nějaká ta samička, taky dobře. Ovšem ignorovat.
Zmáčknout matroš sakra, máte samozřejmě malou decentní vodnici. Vše ostatní je zlo. I vaporizace. Zmáčknout koudel, aby to kompaktně shořelo.

Sirkou musíme škrtat, protože gas je zlý. Gusi, chudáčku.
Zapalujeme pomalu a soustředěně.
Zapálení - až zahoří dřívko, nechceme škrtátkovej napalm. A PŘIBLÍŽIT, ne to shořet hořením. Zapálit to horkem, ne plamenem.

Proč asi tohle:
Protože chcete maximum slasti. Ne plýtvat svatou rostlinou, hovada.
Žádnej tabák, žádnej tabák. Ani jointa! To myslím vážně.
Takzvané sociálno na THC si nechte na MDMA sešnu.
Každý je sám, tráva je s tím srovnaná a pomůže ti. Může být, že pomůže.

Pak je tu dech. Zapálení předchází rozdýchání.
Zklidnění.
Svatost chvíle.
Hluboký nádech do všech koutů plic.
Starej Óshó pravdu dí:
Jestli hulit, tak na 100%.
***
Sprostota jako znak/symbol

Znovu o problematice lidovosti Franze Travky:
Nejsprostší povídka je samozřejmě horor. Posluchač, čtenář u toho umře study.
***
Nejsprostší povídka Franze Travky

Už jsem tu povídku napsal, a ukradli mi ji tehdy s mobilem, to byla snad poslední digitální ztráta ever, co mě mrzí.
Nicméně povídka byla to hodně sprostá. Až skoro nejsprostější.
O takové povídce bychom si neměli povídat.
Víš, že jsou věci, o nichž si nelze povídat?
Prosimtě, zase o tom zas tak nepřemejšlej.
Dyť ti to trhá hlavu.
***
Objednejte si 10 dílů pohádek čtených touto kreaturou.
Ukázka 1:
Žil byl pán na malém městě, který venčil pejska a doma stavěl vzducholoď. A nikdy, ni jedinkrát neutkvěl v životě pohledem na takové ty nejdrzejší mažoretky.
Ušetřen trápení nás všech, mohl vpoklidu stejně jako my předčasně zemřít.
***
Srdce v temnotě hoven kolem

Pravda je svině, která se nedá.
Bolístky jsme si hýčkali,
vyhýbali jsme se jim.
Byly toho hromady kolem.
Teď když se na mě usmíváš,
je to výsměch, nebo pohrdavý škleb.
Co to je?
Hrabu se v tvém úsměvu
a propadám se, už po kolena,
po pás.

Má drahá,
tedy budeme spolu vyjednávat,
budeme lopotit se nánosy,
nikdy už o tom ožehavém,
vždycky o hromadách,
vždycky o hovnech,
vždycky už o tom, jak jsi mě zmákla,
jak jsem tě zmákl,
nikdy už o tom,
co k tobě opravdu cítím.
***
Romantika

Většinou jsme měli lásku za něco směšného, co by se nám nemohlo stát.
Přeci nebudeme idioti, abychom do toho spadli.
Haha. Haha haha haha.
Časem si sem tam zašli na mez.
A samozřejmě to přestávalo.
O tom se nemusíme bavit.
Konec.
A další autobus.
***
Jakoby měl možnost volby 1

Být veřejnou osobou, či nikoli? Estét čumí z okna a přemýšlí právě o tom.
Jako by měl šanci, jako by to byla věc volby, nepochopil, že není příliš dobrý estét. 
A je symptomatické, že tuto svoji pozici v problému nevnímá, je to trochu hloupý Estét.
Je asi taky trochu asi kokot Estét.
Vědomí svých limit drtí našeho Estéta, a ten pozbyde sebevědomí. Psychicky se hroutí.
Nicméně navléká ponožky a přes to holiny a odhopsá v dešti do institutu Estetiky.
***
Samomluva 1

Jednou se nenalezneme a zapomeneme někde veškerá já. Jo, to tak. Lenivá svině, vyser se na svoji snahu s tím něco dělat. Zase se peskuješ. Běž doprdele.
Drž hubu už. RUTINA klidu.
***
Jakoby měl možnost volby 2

Nic jim nedávej nic.
Jako by šlo o volbu.
Trvej na své manýře.
Kokotěnko.
Zatímco můžeš vše, 
předstíráš, že to nechceš.
***
Pokračujeme posléze po schodech dolů, kde už nečeká slast, ale je tam jen ouzko člověku v hrdle z toho, jakej je v jádru hovadskej a zlej.
***
Koncept 4-dílné mysli

Kolik vedeme samomluv? Jde o rychlou S1 a pomalou S2 rozmýšlecí sestavu?
Krom toho hemisféry jsou 2, že.
Lizzard brain pod tím.
Cítění těla.
Všici schizofrenici.
***
Mistr je bohužel také tantrický mistr.
***af9
"Lidi jsou absolutní konfidenti. Prozradí na sebe absolutně všecko.""
"Nejvíc ty." řekla a odsunula kryt páčky bateriového spínače.
***
Někteří staří lidé se od jara do podzimu
často usalaší v oknech, mají tam polštářky
a vyhlížejí.
I když je pozdravíš,
nebo přijede záchranka pro souseda,
nic moc to neznamená.
Stejně se u nás nikdy nic nestane.
***
Každej si dycky říkal, že miloval nejvíc jak mohl

Je to zažrané v mysli.
Jako spousta dalších souvislostí, vzpomínek.
A jsme zpátky u nás v ústavu.
Když má povrchní interpretace testu analýzy mraků je tato:
Usuzuj podle nejpovrchnějšího znaku. Jinak si odhopsáš pro prášeček.
Paní psycholožka má velmi hladké nohy.
***
Nedohlédám

Nedohlédám.
Tolstoj, Fjodor,
sem tam dohlédnou,
ale listí v parku, když se snáší
a malé kapky tříští sen léta
na barevné cáry -
blokují zorné pole.
Nedohlédnu, nenahlédnu
fraktály dost vespod a ve vrstvách za tím.
Směje se ret a tvář. Pak kdoví co.
Ruka či co dolévá sklenici,
nedohlédnu,
nedohlédám.
***
Jogín - se samo naučil dýchat vědomě. Úplně potlačil bezděčné dýchání.
Nespí od té chvíle už přes 4 týdny.
Je to můj spolubydlící. Pořád bzučí. 
Já se snad už konečně zítra odstěhuju.
Ale on se bojí, že jak usne a bude bez sebe, tak se udusí.
***
Praxe odcizení

Počítal s tím, že do rodné vesnice nemá jezdit, neboť otec mlynář s matkou tam má klid na odpočinku, a celé to setkávání, je to zbytečné.
Ostatní tam na vsi si vážili toho, že úplný klid emočního moře mohl za stále prodlužující se život obou rodičů. Inu, český venkov.
To se se vztahy na francouzském venkově vůbec nedá srovnat.
