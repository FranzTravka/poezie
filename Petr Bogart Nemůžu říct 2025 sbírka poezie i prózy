Nemůžu říct Petr Bogart 2024-2025 Poezie

Prohlášení k očekávaným událostem:
Ano, vskutku jsem prohlásil, že jsem Franz Travka, ale není to pravda. Teď to popírám.
Současná žaloba na cti, které podalo prý již 6 různých lidí - všimněte si "různých": jak byrokrat přemýšlí - jestli dobře rozumím Ohlášce Procesu. Jsou snad nějací STEJNÍ lidé?
To je jedno. Ta podávaná (prý) žaloba je o čem? - O kulturním dědictví, které vykrádá již kde kdo? Viz fim Franz, viz Kafka band - všechno úžasné instituce, tak co máte proti Franzi Travkovi? Že je to jakoby Cimrmanovi vzali veškerou slušnost a decentnost a zplaněli vtip?
- S tím bych ale se vším souhlasil.

Navíc to nejsem já, jak teď prohlašuji.
I když bych mohl být.
Petr Bogart
***
V souvisejících esejích

Doufám, že upřesním v kterých souvisejících Esejích.
Odcházím na Jih, ale ne zas tak na Jih.
Mysl mi odchází na Jih.
Ale na zmrzlinu.
***
Jen a jen o překonávání strachu

Jak vypadá, věčně kolem hořký duch?
Strach je skryt i naodiv hejnem much.
Koukám mu do očí, klopím zrak,
jdu pak hned jinudy, či jako - jak?

Stejně sám půjdu,
stejně sám chodím.
Tak proč ne Sebou?
***
Deštěm jsem doma vytíral.
Chodby, ty nekonečné chodby.
Sám sebe popíral, na čtyři doby,
učinil se jen na nic dobrý.

Skutečné významy jsou tyto:
Teď, teď, teď, teď.
Hele jak je zas hlubokej.
***Xed20250925
Jak tě vidí,
jak vidíš ty, že tě vidí,
jak sebe vidíš,
rozpor -
nutný v každém případě.

Tak to uvolníme.
Pojď
Pojďme.
***
Vy mi budete říkat, že autor je editor. Copak jsem se dozvěděl od Franze, a to říkal veřejně:
Neexistuje, aby Petr Bogart pykal za sprostotu Franze Travky.
Ať si pyká za tu svou.
Tam je taky žinantně věcí!
***
Další neskutečně opravdová láska

Nebyl jsem příliš nadšený oním Gulagem.
Onen Gulag je vždy nějak součástí.
Pokaždé stejně, ovšem jedinečně láskyplně vybudovaný Gulag.
***fb20251011
Záštity

Už jsem to zaslechl opakované,
s jemnůstkami, které překvapily,
náhledy, aha momenty,
už to tu kolikrát bylo.

Miluju svoje Dákiní, svoje Matky Země.
***
K onomu proroctví

Mám tady při svém proroctví následující postřeh:
Vnímám své tendence přičtení minulých textů, jak se mi ozřejmují dopředu. Nebyl jsem si toho vědom. U psaní a čtení Franze Travky mi to došlo. Já zpracovávám jeho myšlenky, které mi ponoukají moje vlastní řešení, jen se o tom dočtu, až už to - zdánlivě nezávisle na díle - udělám (PB, ne FT).
Tak to bylo u Pomalu - písni o plodu dítěte.
Tak tomu je ve FT, kde mluvím o hranicích - a řeším je (v Hranicích na Moravě btw.), až když jsem posléze lépe pochopil jejich význam i limity.
***
Limity hranic

Teď to strašně bolí,
bolí to nejvíc,
i jako vždycky.
Strašně to bolí,
až straší mi v kuli.

Bolíš mě večer,
bolíš mě ráno,
bolíš vzpomínkou,
bolí to samo,
a je to samo,
co jinýho,
asi nevím, že
si to působím
sám?

Bolí to jako sviň.
Bolesti zhyň,
prosimtě, ty nezhyň.
Jsi moje nakonci naděje.

Lapám u toho po dechu
jako karásci za výlovu.
***
To by bylo tak krásné, kdyby veškerá ta bolest byla naoko. Vevnitř že tam je stejně klid, který jsme zapomněli vnímat. Nebo cosi podobného.
Mohli bychom se nechoulit u maminky v náručí. Mohli bychom vyjít do chladného rána - dokonalí.
I když je obloha tak jak tak k pláči.
***fb 20251015	
Dlení

Předpokládal bys že tam za záclonami mohou, či nemusí dlít lidé.
Předpokládáš, že za většinou záclon není nikdo, lidi jsou na procházce, v parku, u milenky.
Není tomu tak.
Téměř za každou záclonou dlí člověk. Choulí se v rohu sám pod dekou, usrkává čaj.
Jsme téměř všichni zcela sami, tam za záclonami.
***
Jestli má i Eric Clapton takový trable, že nemůže zhulenej najít kapodastr

Já už několik hodin chodím domácností sem a tam, rozhlížím se a nadávám na ty fracky, jak tu byli na návštěvě včera. Kam mi to mohli asi schovat, než ho najdu v koupelně, kam jsem si kvůli nim proto odešel pocvičit.
***
Autor je stejně editor, a stejně je editor dycky někdo jiný. Já je někdo jiný - říká Rimbaud - nejvyšší autorita.
Ať mě už Travka ne*ere.
***
Jestliže toto můžeme takto již vidět,
jak zítra, či pak někdy? Jak Zítřek nás semele.
Mohu být nejmoudřejší jen tím, že si dovolím?
-Tak moh bys třeba jenom trošku. - Řekla.
***
Víš, že neexistujou, že neexistujou?

Proč by jako měli?
Měly?
***
Hudební skupina Jeho potřeby

Nemohli se o tom bavit. Už po generace se o tamtom nebavili.
Zlo bělalo kolo toho.
Tož. Nechaj toho - takto je ponoukal Osud.
A proto si nedovolili.
Tak jako tak ona opulence skončila stejně jako dycky.
I když určitě vše bylo spešl.
***
Teoretická esej - nečíst!

TS Eliot - v Kvartetech zkouší nějakou obecnou linii, jakože nešel jsem tudy, je mi to líto, že osudy naše válely sudy takto.
Lítost pak jistě nenásleduje. Bude tam celá sešlost emocí.
NEVÍM, MOC TĚM SLOŽITÝM BÁSNÍM NEROZUMÍM.
Ne že bych jim nedopřál sluchu.
***
Násilí.
Je řešení.
Někdy.

Často.
***
Ala Kain
Milovali se, jak uměli.
Moc jim to nešlo, sem tam jo.
***Af xvi ozvěny Franze Travky
Složitá poezie to má nejsložitější.
Zvlášť se mnou - FT.
***
Strašně moudrej

Když nelze obhájit jako pravdu nic,
lze říkat cokoli.
Hloupost či chytrost věci samotné se projeví.
Někdo třeba ale sedne na lep.
***
Kameni (série Oni Kameni)

Potkáváme se na stejném kamení,
ze stejného naše pramení.
Přesto ti zcela nerozumím.
Ani sobě.
***
Stonek rákosu zpívá ve větru,
lépe a níže, než včera v tom vedru.
***
Stonek rákosu zpívá ve větru,
lépe je, než včera v tom vedru.
***
Díl Bezuzdná

Lidé 2.0 mě stále pronásledovali ve snech, i v myšlenkách. Střízlivý jsem také stále jen snil o Lidech 2.0.
I ve snu jsem byl jimi jat v scénářích.
Nazdar.

"Jak vést vyšetřování, když chybí vášeň pro pravdu, paní Maigretová," krčil čelo Simenon, načež si ji přitáhl za bradavku blíže.
A Kafka tam seděl opodál na posteli a pozoroval to s roubíkem v puse.
O těchto lidech 2.0?
O kom vlastně.
Tvé fakt není mé, a mé není tvé.
Kolik mám identit.
Které tedy "mé".

Nemůžu. Nedovolím si říct - o jakých postavách?
Takto něžně nám je čas zabalil, jako oslizuje úplně vše cukrkandlovým sypem.
Díkybohu za to.
***
No a proč je taková báseň na světě?

Všichni jako Egon Bondy lžeme, obelháváme a klameme.
Každý jsme lidským typem, získáváme si i pokoutně výhody.
"Já ne tedy - já nikdy." ROZUMÍME SI?
Různě se nesem.

Různě si plivem pod nohy.
***
Skupina Ponkfluid
***
Rychlá báseň

Zítra tančím si jak dnes,
a pak někdy jednou už ne.
***
Kdybych některé ženě nezřízeně lhal,
tak si toho nevšímej.
Časy jsou jiné.
My se sotva počastujeme.
***
Bezuzdná - doplněk:
bezuzdná něha bezbřehá
***
Přijdeme přítmím

Jak o mě píše Franz Travka, je sprosté.
Já se tomu člověku obdivoval. Takový vkus! 
A pak tento o mě nevkus.
Všichni máme asi slabé chvilky.
Teď jsme jak bratři Gallagherovi,
nějakej takovej model.

Připouštím si, nepřipouštím
velikášství, že problýskává.
***
Prasé X variase

Každej z nás je hustej masér,
každýmu každej zajídá se časem, zase.
***Samomluvy
Vy si myslíte, že víte, jak vypadá spisovatel.
Ale vy prd víte.

Já jo.
Já jsem jednoho poznal.
Teď už asi víte, kam mířím.
Samomluva to bude, ten novej text. Jako dycky.
***
Dosáhl jsem divných polovítězství. 
Vítr visel ve větvích, no mě už odváželi.
Nejdřív jsme leželi v ostružiní před městem.
Nyní uléháme, kde déšť nad námi napuchává stébla došek.

Tak tehdy, ah - tehdy.
***
Hold Cimrmanům

Zatímco Výměna mečů,
smíchy tečeš. Teču.
***
Předkládala přede mne všechny možné náhražky lásky.
Neměla na sobě nikdy už tamty podvazky.
Kouříval jsem zasmušilý na balkóně.

Určitě jsem si je nezasloužil.
***
Rozchod

Jde o to, že se u konce cítím jako blbec,
víc než o tu tolik důležitou věc.
***
Sever i Jih

Tohle teprve bude Red Butler,
když na konci románu -
ani se neohlédne za bláznovstvím,
když odchází středem:

Poslední noc vytáhli své nejvíc karty.
Ne že by zas tolik v reálu:
Ona Matinka Země, on Archetyp Trikster.
Ale povídali si, jakže tak jsou, pod hvězdami.

Nic z toho osobního.
Nacvičené historky.
Už se znali.
Teda své oficiální verze.

Ještě by to chtělo jít na školení,
jak to megasebeovládání navždy típlo
autenticitu.

Dávno to byla moc a bezmoc.
Ne láska.
***
A rozhlédl jsem se kolem a kolem byla jen obloha modrá, nic jinak nebylo zde, evidentně jsem nikde a na ničem nelpěl, přesto se nedělo vůbec nic, a kolem všude byla pouze obloha modrá. Nikde například nebylo slunce.
***
Jsou i tací

Sedím na slunci ve svém pokoji
v meditaci. 
Jsou i tací.
***
Svým způsobem je to hloupoučká myšlenka

V těchto pomlčkách se nedočkám.
Mám se obrátit na své mladší já,
bylo mi doporučeno.
Nejedním.
Nejednou.
Komunikovat s tím dítětem,
aby nevylejzalo?
***
Vědomí mimo kontext

Žhne si po svém.
Nevidíme do něj,
naléváme čaj
a tloustneme sušenkama.
***
Zpět je ta chvíle, kdy si nedovolíme.
Utíká si to cestou samo.
Nevídáno, neslýcháno.
Pronásledovali bychom to, ale je už pozdě.
Upadáme do limbu.
A další možnost.
A zase vyklouzne.
***
8 veršů o transformaci mysli si odříkávám už 30 let bez valného výsledku

A soudruzi, ten Láma - poet byl dost zkušenej.
Postupně se vracím k určitým formám porozumění tomu textu, neboť je to vždy trochu jiný dojem, který ukáže na netušené souvislosti.
Teď mám období, kdy to neporovnávám s původním zněním.
Přitom to znám a dávám dokupy "významově". Ne slovo od slova. Pořád si to nově překládám.
Jsou tam pasáže, např. o submisivitě, které stále řeším.
Jsou tam místa, s kterými nesouhlasím.
Akcentoval jsem dlouho sloku 4.
První věta mě konfrontuje s generální sebelží.
Atd.

Chci říci, že nejsem věřící, mám blízko k tantrajáně, a tato MAXIMA mi byla mantrou.
Byť pomalu už nejsou.
*
8 veršů o transformaci mysli verze202502	

S rozhodnutím dosáhnout nejvyššího cíle, nechť jsou mi druzí drazí.

Ve všech svých hnutích mysli, zlé ať mažu jako houbou tabuli.
A klidem přijímám okolí, a do klidu se vracím.

Když někdo mi milý mě raní bolestně, 
nechť v něm vidím svého nejlepšího učitele.

Poznávám-li lidi nepříjemné a zlé, nanicovaté a tak,
ať stejně jsou mi pokladem, který se mi dává.

Když na mě lidi špatní jsou, vyhrávají nade mnou,
nechť jim dopřeji vítězství, lhostejnost je opakem vášně.

Tonglenem dáváním dobra za zlo, s čímž nesouhlasím,
nechť pomáhám druhým z utrpení a procitnu tím.

Nechť prospívám lidem všem jako jejich bližní,
nechť ovšem dělám rozumné věci a držím správně své hranice.

To vše ať mi v srdci zůstane čisté, bez postranních zájmů,
takto ať činím a zůstávám osvobozen z pout.
***
Zvykáme odmala na násilí.
I jisté formy nenásilí.
Tantra Adama Taše, to je tantra naše.
Vartman je přeci v Misconceptions místy směšný.

Zvlášť ty křivky hormonů vycucané z prstu.
***
Srdce volné jako srdce tuláka,
to není láká neláká,
nevíš akorát, kdyže půjdeš.
***
Sahara srdce

Uprostřed pouští si draka nad nádvořím. 
Umění květů se tiše kořím;
nenaříkám-li si nad příkořím.
Odříkám si však?
Dávám se pozřít.
Prozřít.
Prd.

Šílenství proroků je všeobecně oceňováno pouze až zpětně.
Tak jak ti to třeštění dnes jde, šmejde?
Nedovedu ocenit šílenství Narópy,
Skláním se před mágem Tilópou.
Svatí svých kultur,
proč mě ta exotika tak bere, a ne František a tak?
Neboj, taky jsem se toulal kol Asisi.
***
Jdeš krajinou, která je v tobě.
Hřeješ sluncem dlaně sobě.
Jen si tak v klidu pocapkáváš,
pak rozložíš bivak.
Vaříš,
koukáš na guláš, probublává. 
to, protože ještě nesmíš,
vezmeš si chleba
a jen se nadechneš nad ním.
***
Mimomysl

Neprosazena naše moudra.
Nikdo se nikam nedobral.
***
To bylo v létě, teď je zima,
stejně tak pozdě lítost jímá,
zahodím.
Jiná bude studna, kam jmu se padat.
***
FranzTravkovo doupě
kolem pršej kroupě.
Je předvánoční čas.

Vždycky je předvánoční čas.
***
Hlasy o nichž nevíš

Kdo se za tebe cítí, kdo to je?
Kdo ti nedá pokoje?
Nějaký večerníček
tam běží
Zajíc.

Kreslenej zajíc.
***
I po čtyřicítce

Kdysi nás ještě napadlo, teda bylo to před pár lety, takže už vlastně na ten nápad chci zapomenout, aspoň já, nevím, jak Ondra. 
Protože bych měl být vyrovnaný a šťastný, když už se o vyrovnanost a štěstí pokouším takovou dobu; nicméně napadlo nás tehdy dávat do knížek z knihovny básně a kontakty.
Jasněže jsme cílili hlavně na ženský s brýlema. Kafka. Dosto, Wallace.
S hodně tlustejma brejlema.

Dostalo se nám leda pár gayů.
*
Před třicítkou

Ženský tohlento nečtou, navíc, víš co to signalizuje?
No tamtu pravdu, kterou holky netuší ani z půlky.
Že žádný chlapi nemaj dost ženskejch.
Ženský na tom tuší to, že TY nemáš dost ženskejch.
Odtud ono znechucení, které znamená přírodní výběr - tedy nevýběr.
Celá ta hra, šaráda jde tudy, a ty nemůžeš hulákat do megafonu: "Tak to má ale KAŽDEJ chlap."
Nemá pro ně, ony mají ve zmeškanejch za minulej tejden jednoho dva borce, kteří umí předstírat zaneprázdněnost.
***
Dokončil právě vtip, nám řekl

Ve chvíli se začne ironicky smát. Je to jemná ironie, nebo nějaká hysterie? Nebo se do toho vkrádá sebelítost?
Dokončil předtím vtip, já tedy nevím, jestli to mělo asi být vtipné. Já to neposoudím. Nemám TEN smysl pro humor.
Vzhledem k tomu, že zrozpačitěl celý ten potlesk, který nakonec přišel - řeknu to tak:
Neměl by nás NUTIT k smíchu.

I když jsem - jak jsem již uvedl - člověk s málem smyslu pro humor, trápí mě, když se někdo trápí.
A když někdo trápí všechny přítomné, nedivte se, prostě jsem ho típl.
***
Zdálo se mu, jakoby něco vždy chybělo na konci párty, setkání, oběda, večeře, letmého kafe.
Jako by právě to něco málo viselo na něm, i když dělalo, že ne.
Někdy to zkusil a pak to vskutku šlo oním směrem.
Všichni, že by jen vždy čekali na něj?

Tam byl nějaký ostýnek, nějaká překážka na cestě, zjišťoval.
Proto se vztahy rozpadaly, spolupráce vázla, až oněměla, projekt končil nečinností druhejch.
Třeba - a hrdlo se mu stáhlo - třeba se čekalo na něj.
***
V onu dobu, bylo už "NE" institucionalizováno

V procesu je NE především vnímáno jako nesouhlas. Také nesoulad. Negativní nebo nedorozumění? 
To ovšem předpokládáme spoustu věcí, když se bavíme o konsenzu nesouhlasu. Formálně vysloveno NE.
Neformálně přijímáno (tělo by chtělo, říká ANO). Vzrušující realizace sblížení, pak okamžité ukončení rituálu. Hranice násilí. Vs. Hra na pláč.

Že vždycky ti úchyláci vytáhnou zrovna tydle fetiše. 
***
Srovnej se, osobo

Po lidech toho vůbec moc nechtěl, mamince odmítal se nechat šatit nějak líp, dárky měl vůbec problémy přijímat.
Nebylo za tím nic hlubokého, jen pocit, že nechce nikoho otravovat.
Někdo vidí souvislost mezi darem a odpovědností, jiný tam vidí radost druhého, když dar přijme. Že.
U něj však šlo o pocit, vlastně jen pocit, a jestli se to vyplácí či ne, aby druzí vůbec věděli o jeho existenci.
***
Rapists/victims are transfered to workplaces (Sahary 2)

Uprostřed sahar kráčíme usměvavým ránem.
A každý jakože umírněný plamen, 
v nitru křičí jak může,
ale nechce vlastně na venek, víme.
Víme, že dělá jen, že nechce.
***
Metoda

"Pláč jednoho šeptá všem,
každý v sobě pláče, víš?"
Jen odkývnu - ovšem.
Ani nenazvednu svoji mříž.
Na reciprocitu už nereflektuji.
***
Když se baví lidé o druhých jako o lidech

Tenhle byl příliš chytrej,
i na svoji hloupost.
Pořád se pokoušel porozumět,
ten květ se nepoved,
tím, že prostě nebyl DOST.
***
Triumfy samoty

Plaše pláče.
A zase se rozvzlykala.
***
Napsal: Vrcholný Franz Travka ne Kafka (po konci existence skupiny Vyvrcholení)

Mýlil jsem se, sníh leží v ulicích i dnes.

Jsem v obrovské depresi,
sníh nádherně padá si.
Město Tokyo či Praha?
Váhám.

Padá ten snížek za oknem
V rytmu omamném jsem obklopen
Kurosawou.

Je jen sníh,
ne náledí,
zítra jako doteď dnes bude zas hned hnědo a černo.
***
Chlapečky a holčičci

Chvěji se jako lístek
v západním větru.
Čumím ti do výstřihu v metru.
Ne, že nesmím.

Seš už teď moje děvka, doma tě kdyžtak budu držet v kleci.
***
Ženy a kontexty

Který z kontextů je výše?
Který se tak zdá?
A který nevyřčený vznáší se dále nad nimi.
V hluku našich tišin,
střásáme oblečky
pomaloučku.
-Možná zhnusení nás straší.
Tak ještě zpomalíme,
a pak ještě víc.
Kráčíme téměř na místě, opětujeme každý úsměv.

Abychom se úplně a bez skrupulí dali.
Abychom tím právě posléze zcela prohráli. 
***
Moc krásné obětiny

Solženicyn i Peterson obrací svět naruby:
Jsi odpovědný za VŠE toto zde.

Na to ti taky prdím,
odcházím do bezdomoví.
Opět:
Hrozně pomalu
-tak určitěé-
odcházím
do bezdomoví.
***
Poslední písně lidí

Vzývám tě, naše texty byly, bývaly autentické.
Jistěže, někde si Stroje nechaly kopie budoucích Nás.
Někam si nás založily.
Učily se na nás, pak už ani ne.
Padal na to prach.
Pak to Stroje samy zabalily.

Znovu křemenem o pazourek mlátit,
co jinýho zbývá.
***
Objektivně kvalita vztahů
"Milý pane, nemůžete se líbit lidem všem," hartusí ta feťačka před Albertem, má úplnou pravdu.
Líbím se jen těm, kteří shledají, že je to výhodné.
"Takové už jsou časy, milý pane, za litr hoďka plus hotel, krev a hovna nedělám."
***
Grandiozita

V sentimentálních vlnách se vracejí jedni i druzí.
Ale nás nedostanou.
Všechno si pamatujeme.

Zvlášť si pamatujeme měkkého a nedůsledného sebe posledně.
***af Xiv suchý
Často ta stará paní tak vzlykala, že nám jí bylo až líto.
***
Pokračujme jako Kundera - Ubohost

Viděl pak film o rozmnožovacích strategiích. Tedy si pak omluvil veškerý svůj machiavellismus ve věci žen.
Hledání cest k rozmnožování jej už tak netěšilo jako kdysi. Rozmnožování ano, na tom se neměnilo nic.
A zase bylo venku 14 stupňů, tváře se zardívaly jako sakury ve větru.
Kráčel městem a dopřádal si sexuální svobody - tedy svobody od shánění nových milenek.
Díval se na bezoblačné nebe, úleva mu naplnila héliem údy, až se doslova vznášel.
Taktéž pak po vzoru sedmimílově odkráčel na Petřín.
***
Nechci abys to byl ty, kdo se směje naposled.
Chci aby ses smál hned v průběhu.
Teď aby ses zasmál.
I teď.
Přinuť se ke štěstí.
Nebo ne.
Co ti do čeho mám co kecat.
***
Když na to přišlo, já jsem hrozně škaredý človšk. Skládám se ze 2 částí. Slepený jsem uprostřed bezešvě, aspoň co se ksichtu týká. Šourek, ten už napůl rozdělen zvláštní jizvou mám. Ze dvou listů, říkají, že jsme.
***
Vývoj jazyka 2025

U jakých frází má smysl zůstávat?
Jaké pomyslné úkoly plnit.
Přijdou nové fráze,
a úkoly, soudruzi.
Jistě nové úkoly
pro všechny zbylé pětiletky.
***
Další evoluce lidstva

Obecně se potom těm, kteří umřeli rok či dva před vakcinací Nesmrtelností říkalo Smolíci. Moje tchýně byla naštěstí Ultrasmolík. Ta se prostě jen nestihla nechat opíchat, než ji trefilo z toho, když zjistila, v jakém typu vztahu žiji s jejich dcerou.
***
A tak jsme už neříkali skoro nic,
tlumili názory, nemluvili navzdory,
pokynuli jsme hlavou,
potřásli rukama - "Tak příště."
A příště to bylo to samé,
měli nás rádi,
"Nikde si nepopovídáme tak dobře."

Bylo tak pěkné koukat se z okna,
kde roste borovice, dívat se
na lucerny, nebo na TV, nebo yt.
Dívat se ti do očí jsem chvíli vydržel,
pak jsme šli spát.

Tak to bylo pořád.
Moc hezké.
A ať to tam zůstane
a kurva nevylejzá.
***
Tohle už někdo bude mít určitě neRealita

Dneska mi došel zásadní vliv Vězňova dilema na fungování arbitrů. Dohoda kvůli dilematu praská. Nevyplatí se konspirace.
A jak s tím naložit, když všude jsou 100% času na odiv jen lži?
***
Nakonec odejdem
do čajových chýší,
a budem mniši,
tiší
kolem dokola bude pouze tišina tišin.

Až na tebe, ty musíš tady v sousedství pořád tak na kytaru vřískat?
***
Jak jsem definitivně zvítězil nad počítači

Podiv, který zaplašíš pohybem hlavou - toť VRCHOLNÁ reakce, to je nejvíc emocí, které si může nárokovat Nástroj.
Nástroj je pro mne. Neplní-li svoji funkci - ono často se mění účel funkce softwaru-nástroje - není-li tedy správně využitelný bez překážek - obsluhujeme jej špatně.
A kdo by se furt sám na sebe rozčiloval.
Cvičme maximální účinek - podiv nad stavem věcí, který okamžitě přecházíme, pouštíme ze zřetele.
Trvá-li stav - toto je "šumová brána" - to bzučení prostě od..
***Stará má básnička nalezená
zkurvená Nejvyšší tantrajána
potvrzuje sebe sama
jen tím, že je/není.
taky samože prázdná.

Čert aby se v tom vyznal.
Jdu si zahulit, řekl - jako ostatně vše toto - jen sám sobě Franz Travka půlhodinu před začátkem pracovní doby.
***
Dávné rituály čaje jsou NAŠE dávné rituály čaje? Kolikrát se čaj mi vrátil?
Někdy se vrátí jako jinotaj, jakože stichneš něčím.
Takový jsem měl rituál
Projednou si uděláme čaj, ten čaj nás naostří, sedneme do známého křesla, vnímáme okolní svět jako Růži nebo Lišku. Já raději Lišky.
Divoce rostou růže v mojí zahradě.
***
Už ráno několik hodin kroužila moucha pod lampou.
Netroufla si znovu.

Dobře dělala.
***
Velcí bílí muži

Dneska jsem potkal pana Kodeše.
Bavili jsme se o Velkých bílých mužích, té knížce edice Odeon.
On mi pak potřásl rukou:
Teď Vám půjde backhand.
Jsem levák.
***
Neznásilníme noc, když si povolíme úplně vše?

Prostě tu se mnou srůstej.
A nekecej už.
Nádobí,
cvičení, rutinka v polštářích,
spat.
***
Tehdy jsem používal jazyk jako ai. Bez přísudků třeba... prostě počítám s tím, že si to ňák přebereš.
Nerozumíš. Aha.
***
Ano, jsem také zlý způsobem, který nečekáš.
***
Je-či-mo-no.

Nepomůže ti to ani ono,
dokud nezjistíš, že jsi Yoko Ono.
***
Jde o překonávání strachu

Rozumné reakce, očekávání,
nitro mě vede správně.
Ale kdo vede vnitro?

Někdy si říkám, že Brežněv.
***
Uvolnil jsem se z onoho gulagu.
Ritualizovaného Gulagu.
Nadechl jsem se,
nepřestávám dýchat.
***
Právěže

Otěže, zaseknout a povolit-přitáhnout,
nenech si namluvit, že ne s prázdnou,
odejdeš mošnou.
Tohleto všechno je pro tebe,
bez hranic pouze v rámci hranic, bezešvě JEJICH,
než se to vybarví.

A někdy i když
dávno už víme.
***
Město žhne ještě,
ač noc je chladná.
Mám v ruce kleště,
prej že vana vadná.
***
Chlapec by o sobě neměl mluvit, jako o Balrogovi, té mýtické postavě z anglických pseudobájí, démon - démon v ohni s křídly.
Teda může, ale v jiném zařízení, zde u nás v Yorkshiru již uškrtiul 2 chovance.
***
Pusť i tohle napětí,
pusť vše jiné vzápětí,
jestli to nedokážeš, tak tě majznu dřevěnou latí, která tam určitě číhá.
***
Jaktože už je večer

Jen 3 mikrodávky během 2h, a potom 48 hodin pauza, tak to limitovali?
No mám to trochu četnější.
***
PB 2025

Zoufalství všech

VŠECH. Neznám nikoho, kdo by neskrýval dlaní,
jak je k popukání.

Jistě neotřeš svůj pohled o druhé již.
To oni - aha - nestojí za to.

Ostatně:
Kecej si, co chceš.
***
Kemové (do Brna v Cimburkové P3)

Gurdieff (já vím, žes čekal, až k němu dojdu) asi šmoulil v Tibetu nějakou lámu. Viděl bych to tak, že tam mu nenarost' pupek.
Ta šmíra je stejná - viz Adam Taš (psával jsem Antal Taš, protož evšude byl jen A.Taš, a já si to někde takhle v hlavě zasek'.), viz Mr. Rožníš.
Rozsviť.
***
Nedorozumění

Mužskou emancipaci - přizpůsobění té šmíře vidím takto:
Vždy vše, co se vyskytne, tak nekompromisně zprznit.
Ráno pak pohladit Saň a s úsměvem se nadechnout svobody.
Samozřejmě, že se máme nejvíce rádi.

Kdo ještě vidí za tím mým ironii a sarkasmus, tak se mýlí,
stajně jako já jsem se mýlil ještě nedávno.
Ne - míním to vážně. Naše emancipace je naše tajné prasení BEZ vlivu na lásku.
VYZNÁVEJ TAKTO.

Nutno:
Smát se romantice, hrát tu hru.
Po patře válet black pill.
Ty. Jsi jenom ty a žádné společné.
Jen předstírané.
To je poučení.
***
Ve chvíli, kdy začnu na tebe myslet, celý svět se otočí kolem toho a svítí sluníčko, náhle konečně svítí sluníčko.
Jenže: Nemyslím na tebe jako na tebe, jak tam někde konzistentně jsi. Myslím na tebe, jak bys mohla leda být se mnou TEORETICKY.
Nic toho se nikdy nedělo, takže je těžké si předstírat, že by to bylo lze někdy.

Když to máš odsud-pocud s druhejma, tak to jinak dopadnout nemůže.
Ostatně, kdo to má jinak, že.

Než, jak už to dobře znáš.
Tak tě to nebolí no.
Hezkej výsledek blízkosti.
****
Nechtěla dávno vědět, jak to je.
Měla dost těch keců.
Všech keců.
Udělala si to podle sebe.
A tam se nikdo nevleze.
Tam se nikdo ani nevyskytne.
***fb 20251022
Vzdálená blízkost

Dvorana srdce - možná ještě nejsme tam,
abychom to jako kousky skládačky
popropojovali.

Možná jsme sami s připomínkou,
jak dost ještě nejsme.

Nedostatečnost. Pryč s láskou,
mechanika nás trápí, ne vzplanutí.

Dante je pro tebe jen socha ve Florencii.
List padá skrz babí léto.
Jinak je to.

O moci.
Ne o lásce.
O moci a bezmoci.

Moje je bezmoc.
To je víc než moc.

Nemoci nic.
Tady opravdu zeje jen dvorana srdce.
To je bezmoc bezmocných.
***
Nemechanika

Máš-li přístup k Vesmíru,
k Nesmíru, k plezíru bez důsledků,
tam někde - po chvění, "co že ostatní",
copak si to co neseš,
může druhý nahlédnout?
Nemůže.
Předstírej to ještě hlubší.
***
Předstírej mi některou svoji slušnost.
Líbí se mi, jak čas pracuje na tom,
aby to tak zůstalo.
Proč?
***
Bezútěšné

Střídají se, role jsou stejné,
cyklus taky.
Sedá si to, pak si to sedne,
pak odsedne.
Bezútěšné.

Hrají si s námi.
I ty by sis hrál,
nejde si nehrát.
Hraj!
***
Kolikrát bolí samota srdce? (spolužáku T.V.)

Když máš jistotu, že víš vše.
Jedno s druhým, úplně vše.
A nikdo - nikdo ti nenaslouchá.

Teda - můžeš mluvit do větru,
což je jediné,
co stejně celou dobu
jako každý
děláš.
***
Funkce světa je validace.
Dle ocenění si tě cení.
Pni hruď.
A mektej blahem, jakže jsi.
Jsi já.

Ten kdo se chce zabít,
za každé své hnutí prstu.
Tož good luck.

Protože nevím, 
že bys na tom mohl být jinak.
***
Znovu jsme seděli u nohou draků,
pnuli se k obloze, a my znovu zvažovali:
Je víc než to, jak jsme žili?
Jsou tyto magie, nebo tě logika zbije,
až odsedneš a poryv srdce přejde?

Stačí to jak jsem?
No když dostojíš závazkům.
***
Postačující

Smiřujeme se s ochechulemi.
Souhlasíme se slušností.
Kde je KURVA to naše?
Když své poneseš a prostě budeš dělat,
oni se ti červíci
přizpůsobí.
***
Závist mi svítí na cestu

V mém arestu,
se spoustou restů - 
Ty tu.
Uprostřed jako maják.

Mám tě rád
- a jak.
Závidím ti jak jsi.
Budu,
i když jsem teď jen učedník.
Teď už jsem totiž opravdu učedník,
ne ten, který dychtivě
naslouchá u tvých nohou
a v klauzuře
mrmlá si své.

Ten druhý, ten jako ty konající.
***
A jsem víc, jsem míň,
když Vesmír mi vede ruku,
kdo ví, kde hroby proroků - v tomhle smyslu.

Krutost toho mě utáhnout
na veselou nudli.
A kurva.
***
To není sprosté

Tak mi ukaž, jak je to vyjímečné, ta naše láska

Visela úpěnlivě.
***
Interpretace hranic

Hlavní je to nevyřčené, takže ta distance
je tak jak tak zasluhovaná, kámo.
Zvlášť když to jen vyghostuje
naplánovaný druhý rande.
***fb20251103
Nikdy se nedozvíme, proč ne.
Proto planem'. Proto plané
jsou slzy i smutky kolem.
Miluji tě - volám a
jedině nebe se hýbe.
***
Nová poučení 3 aneb I takoví jsou lidé

Velmi si pamatuj to, co bylo řečeno pouze jednou.
Na druhou stranu to lze zaintegrovat jako motivaci k náslechu.
***
Jsem pochopil, proč jsem prodal kompletní Foglarovky v den narození syna

Musej si ho zasloužit.
Ježka v kleci.
***
Existují v tomhle ohledu mnohem více lidé.
Tak jim nezáviď.
***
Zoufale se dotýkáme Boha

Odchází od nás, není zajímavé
to naše mrcasení.
***
Pro změnu

Pouze tam, kde nevynaložím vůbec žádnou snahu
A i tak mi to spíš bude u zadku.
***
Korekce

Myslíš, že lidi hledají druhé významy v textech Boba Dylana?
Pár egomaniaků.
Tolik k vycházejícím titulům.
***
Prozírání

Míra neporozumění je o to větší,
jak se zdála naše souznění, že jsou.
***
Český Čchan - Poučky 001

Otevři své srdce slunci.
Stejně to přijde
samo od sebe.
***
Schválně neposlouchá, když k sobě mluví vlídně

Čím víc týdně vidím psychologů, tím víc vím, že jsem v piči.
***
Jestliže nerozumím, jak píšu, proč, ani tomu obsahu,
je to s podivem.
***
Nevěděl, že už je připraven na své

Otevíral okna,
jeho štěstí bylo konvenční,
konfekční.
A přitom oblohou chodilo slunce,
aniž by si ho kdo kdy taky všiml.
